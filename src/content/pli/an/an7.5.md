---
title: Saṅkhittadhana sutta - Wealth in Brief
description: The Buddha describes the seven kinds of wealth in brief, of 1) faith, 2) virtue, 3) conscience, 4) fear of wrongdoing, 5) learning, 6) generosity, and 7) wisdom.
qualities: faith, ethical conduct, conscience, fear of wrongdoing, learning, giving, wisdom
theme: wisdom, inspiration
slug: an7.5
---

“Sattimāni, bhikkhave, dhanāni. Katamāni satta? Saddhādhanaṁ, sīladhanaṁ, hirīdhanaṁ, ottappadhanaṁ, sutadhanaṁ, cāgadhanaṁ, paññādhanaṁ. Imāni kho, bhikkhave, satta dhanānīti.

Saddhādhanaṁ sīladhanaṁ,
hirī ottappiyaṁ dhanaṁ;
Sutadhanañca cāgo ca,
paññā ve sattamaṁ dhanaṁ.

Yassa ete dhanā atthi,
itthiyā purisassa vā;
Adaliddoti taṁ āhu,
amoghaṁ tassa jīvitaṁ.

Tasmā saddhañca sīlañca,
Pasādaṁ dhammadassanaṁ;
Anuyuñjetha medhāvī,
Saraṁ buddhāna sāsanan”ti.
