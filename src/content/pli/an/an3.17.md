---
title: Attabyābādha sutta - Self-Infliction of Harm
description: The Buddha explains how bodily, verbal, and mental misconduct lead to self-infliction of harm.
qualities: wrong speech, wrong action, wrong intention, harmful
fetter: ill will,conceit
tags: an,an3,conduct,ill will,conceit
slug: an3.17
---

“Tayome, bhikkhave, dhammā attabyābādhāyapi saṁvattanti, parabyābādhāyapi saṁvattanti, ubhayabyābādhāyapi saṁvattanti. Katame tayo? Kāyaduccaritaṁ, vacīduccaritaṁ, manoduccaritaṁ.

Ime kho, bhikkhave, tayo dhammā attabyābādhāyapi saṁvattanti, parabyābādhāyapi saṁvattanti, ubhayabyābādhāyapi saṁvattanti.

Tayome, bhikkhave, dhammā nevattabyābādhāyapi saṁvattanti, na parabyābādhāyapi saṁvattanti, na ubhayabyābādhāyapi saṁvattanti. Katame tayo? Kāyasucaritaṁ, vacīsucaritaṁ, manosucaritaṁ.

Ime kho, bhikkhave, tayo dhammā nevattabyābādhāyapi saṁvattanti, na parabyābādhāyapi saṁvattanti, na ubhayabyābādhāyapi saṁvattantī”ti.
