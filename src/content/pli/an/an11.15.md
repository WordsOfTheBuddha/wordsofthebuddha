---
title: Mettā sutta - Loving-Kindness
description: 11 benefits of cultivating loving-kindness from sleeping with ease to dying unconfused to going to the Brahma world.
fetter: ill will
qualities: loving-kindness, non-harm
theme: inspiration
tags: loving-kindness, good-will, non-ill will, ill will, an, an11
slug: an11.15
---

“Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ekādasānisaṁsā pāṭikaṅkhā.

Katame ekādasa?

1. Sukhaṁ supati,

2. sukhaṁ paṭibujjhati,

3. na pāpakaṁ supinaṁ passati,

4. manussānaṁ piyo hoti,

5. amanussānaṁ piyo hoti,

6. devatā rakkhanti,

7. nāssa aggi vā visaṁ vā satthaṁ vā kamati,

8. tuvaṭaṁ cittaṁ samādhiyati,

9. mukhavaṇṇo vippasīdati,

10. asammūḷho kālaṁ karoti,

11. uttari appaṭivijjhanto brahmalokūpago hoti.

Mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ime ekādasānisaṁsā pāṭikaṅkhā”ti.
