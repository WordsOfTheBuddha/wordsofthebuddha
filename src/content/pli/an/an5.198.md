---
title: Vācā sutta - Speech
description: Five factors of well spoken speech are - 1) It is spoken at the proper time, 2) truthfully, 3) gently, 4) in a way that benefits, and 5) spoken with a mind of loving-kindness.
qualities: loving-kindness, truth, politeness, well spoken speech
theme: wisdom, inspiration
slug: an5.198
priority: 1.2
---

“Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnaṁ. Katamehi pañcahi?

Kālena ca bhāsitā hoti,
saccā ca bhāsitā hoti,
saṇhā ca bhāsitā hoti,
atthasaṁhitā ca bhāsitā hoti,
mettacittena ca bhāsitā hoti.

Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti.
