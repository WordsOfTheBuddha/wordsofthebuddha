---
title: Vācā sutta - Speech
description: Five factors of well-spoken speech.
fetter: ill will, sensual desire, conceit, self-identity view
tags: speech, an, an5
slug: an5.198
---

“Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnaṁ. Katamehi pañcahi?

Kālena ca bhāsitā hoti,
saccā ca bhāsitā hoti,
saṇhā ca bhāsitā hoti,
atthasaṁhitā ca bhāsitā hoti,
mettacittena ca bhāsitā hoti.

Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti.
