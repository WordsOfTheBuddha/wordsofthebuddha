---
title: Dutiyabandhana sutta - Bond (Second)
description: The Buddha describes the eight ways in which a man binds a woman.
qualities: attachment
theme: cultivating discernment
slug: an8.18
---

“Aṭṭhahi, bhikkhave, ākārehi puriso itthiṁ bandhati. Katamehi aṭṭhahi?

Ruṇṇena, bhikkhave, puriso itthiṁ bandhati;
hasitena, bhikkhave, puriso itthiṁ bandhati;
bhaṇitena, bhikkhave, puriso itthiṁ bandhati;
ākappena, bhikkhave, puriso itthiṁ bandhati;
vanabhaṅgena, bhikkhave, puriso itthiṁ bandhati;
gandhena, bhikkhave, puriso itthiṁ bandhati;
rasena, bhikkhave, puriso itthiṁ bandhati;
phassena, bhikkhave, puriso itthiṁ bandhati.

Imehi kho, bhikkhave, aṭṭhahākārehi puriso itthiṁ bandhati. Te, bhikkhave, sattā subaddhā, ye phassena baddhā”ti.
