---
title: Paṭhama dāna sutta - Giving (First)
description: The Buddha explains eight kinds of giving, including giving out of fear, giving to maintain a good reputation, and giving to purify the mind.
qualities: anger, fear, cultivation, giving
theme: cultivating discernment
slug: an8.31
---

“Aṭṭhimāni, bhikkhave, dānāni. Katamāni aṭṭha?

Āsajja dānaṁ deti,

bhayā dānaṁ deti,

‘adāsi me’ti dānaṁ deti,

‘dassati me’ti dānaṁ deti,

‘sāhu dānan’ti dānaṁ deti,

‘ahaṁ pacāmi, ime na pacanti; nārahāmi pacanto apacantānaṁ dānaṁ adātun’ti dānaṁ deti,

‘imaṁ me dānaṁ dadato kalyāṇo kittisaddo abbhuggacchatī’ti dānaṁ deti,

cittālaṅkāracittaparikkhāratthaṁ dānaṁ deti.

Imāni kho, bhikkhave, aṭṭha dānānī”ti.
