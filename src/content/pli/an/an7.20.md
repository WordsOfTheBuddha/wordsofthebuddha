---
title: Niddasavatthu sutta - Grounds for Inclination
description: The Buddha describes the seven grounds for wholesome inclinations, of 1) undertaking the training precepts, 2) attending carefully to the Dhamma, 3) removing longing, 4) seclusion, 5) arousing energy, 6) skilled mindfulness, and 7) realization of right view.
qualities: diligence, wise attention, contentment, solitude, rousing of energy, mindfulness, right view
theme: inspiration
slug: an7.20
---

“Sattimāni, bhikkhave, niddasavatthūni. Katamāni satta?

Idha, bhikkhave, bhikkhu sikkhāsamādāne tibbacchando hoti āyatiñca sikkhāsamādāne avigatapemo,

dhammanisantiyā tibbacchando hoti āyatiñca dhammanisantiyā avigatapemo,

icchāvinaye tibbacchando hoti āyatiñca icchāvinaye avigatapemo,

paṭisallāne tibbacchando hoti āyatiñca paṭisallāne avigatapemo,

vīriyārambhe tibbacchando hoti āyatiñca vīriyārambhe avigatapemo,

satinepakke tibbacchando hoti āyatiñca satinepakke avigatapemo,

diṭṭhipaṭivedhe tibbacchando hoti āyatiñca diṭṭhipaṭivedhe avigatapemo.

Imāni kho, bhikkhave, satta niddasavatthūnī”ti.
