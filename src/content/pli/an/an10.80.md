---
title: Āghātapaṭivinaya sutta - Removing Resentment
description: The Buddha shares ten ways to remove resentment by changing one’s perspective on harmful actions.
qualities: resentment
theme: wisdom, inquisitiveness
slug: an10.80
priority: 1.1
---

“Dasayime, bhikkhave, āghātapaṭivinayā. Katame dasa? ‘Anatthaṁ me acari, taṁ kutettha labbhā’ti āghātaṁ paṭivineti, ‘anatthaṁ me carati, taṁ kutettha labbhā’ti āghātaṁ paṭivineti, ‘anatthaṁ me carissati, taṁ kutettha labbhā’ti āghātaṁ paṭivineti, piyassa me manāpassa anatthaṁ acari …pe… carati …pe… carissati, taṁ kutettha labbhāti āghātaṁ paṭivineti, appiyassa me amanāpassa atthaṁ acari …pe… atthaṁ carati …pe… atthaṁ carissati, taṁ kutettha labbhāti āghātaṁ paṭivineti, aṭṭhāne ca na kuppati— ime kho, bhikkhave, dasa āghātapaṭivinayā”ti.
