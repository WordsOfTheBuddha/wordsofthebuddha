---
title: Dutiyaanusaya sutta - Underlying Tendencies (Second)
description: The spiritual life is lived for the abandoning and complete uprooting of the seven underlying tendencies toward 1) sensual desire, 2) aversion, 3) views, 4) doubt, 5) conceit, 6) passion for existence, and 7) ignorance.
qualities: sensual desire, aversion, doubt, conceit, ignorance, passion, wrong view, right view, humility, faith, giving up, wisdom
theme: wisdom, principle
slug: an7.12
---

“Sattannaṁ, bhikkhave, anusayānaṁ pahānāya samucchedāya brahmacariyaṁ vussati. Katamesaṁ sattannaṁ?

Kāmarāgānusayassa pahānāya samucchedāya brahmacariyaṁ vussati,
paṭighānusayassa …pe…
diṭṭhānusayassa …
vicikicchānusayassa …
mānānusayassa …
bhavarāgānusayassa …
avijjānusayassa pahānāya samucchedāya brahmacariyaṁ vussati.

Imesaṁ kho, bhikkhave, sattannaṁ anusayānaṁ pahānāya samucchedāya brahmacariyaṁ vussati.

Yato ca kho, bhikkhave, bhikkhuno kāmarāgānusayo pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. Paṭighānusayo …pe… diṭṭhānusayo … vicikicchānusayo … mānānusayo … bhavarāgānusayo … avijjānusayo pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. Ayaṁ vuccati, bhikkhave, bhikkhu acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā”ti.
