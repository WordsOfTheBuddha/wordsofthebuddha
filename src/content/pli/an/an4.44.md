---
title: Dutiya kodhagaru sutta - Valuing Anger (Second)
description: The Buddha shares the four unwholesome practices of valuing anger, contempt, gain, and honor, and the four wholesome practices of valuing the good Dhamma instead.
qualities: unwholesome, anger, contempt, attachment, respect, wrong view, right view, ethical conduct, right intention
fetter: ill will, sensual desire
tags: anger, contempt, gain, honor, good Dhamma, ill will, sensual desire, an, an4
slug: an4.44
---

“Cattārome, bhikkhave, asaddhammā. Katame cattāro? Kodhagarutā na saddhammagarutā, makkhagarutā na saddhammagarutā, lābhagarutā na saddhammagarutā, sakkāragarutā na saddhammagarutā. Ime kho, bhikkhave, cattāro asaddhammā.

Cattārome, bhikkhave, saddhammā. Katame cattāro? Saddhammagarutā na kodhagarutā, saddhammagarutā na makkhagarutā, saddhammagarutā na lābhagarutā, saddhammagarutā na sakkāragarutā. Ime kho, bhikkhave, cattāro saddhammāti.

### Verse

Kodhamakkhagaru bhikkhu,
lābhasakkāragāravo;
Sukhette pūtibījaṁva,
saddhamme na virūhati.

Ye ca saddhammagaruno,
vihaṁsu viharanti ca;
Te ve dhamme virūhanti,
snehānvayamivosadhā”ti.
