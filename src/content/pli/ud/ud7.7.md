---
title: Papañcakhaya sutta - Wearing Away of Mental Proliferation
description: The Buddha expresses an inspired utterance after reflecting on his own giving up of the proliferation of conceptual perceptions.
qualities: giving up, mental proliferation, dispassion
theme: inspiration, principle
slug: ud7.7
---

Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena bhagavā attano papañcasaññāsaṅkhāpahānaṁ paccavekkhamāno nisinno hoti.

Atha kho bhagavā attano papañcasaññāsaṅkhāpahānaṁ viditvā tāyaṁ velāyaṁ imaṁ udānaṁ udānesi:

“Yassa papañcā ṭhiti ca natthi,
Sandānaṁ palighañca vītivatto;
Taṁ nittaṇhaṁ muniṁ carantaṁ,
Nāvajānāti sadevakopi loko”ti.