---
title: Dutiya nibbānapaṭisaṁyutta sutta - Second Discourse on Nibbāna
description: The Buddha expresses an inspired verse on the uninclined nature of Nibbāna, which is hard to perceive.
qualities: craving, with nothing, truth
theme: inspiration
slug: ud8.2
---

Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena bhagavā bhikkhū nibbānapaṭisaṁyuttāya dhammiyā kathāya sandasseti samādapeti samuttejeti sampahaṁseti. Tedha bhikkhū aṭṭhiṁ katvā manasi katvā sabbaṁ cetaso samannāharitvā ohitasotā dhammaṁ suṇanti.

Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:

“Duddasaṁ anataṁ nāma,
na hi saccaṁ sudassanaṁ;
Paṭividdhā taṇhā jānato,
passato natthi kiñcanan”ti.
