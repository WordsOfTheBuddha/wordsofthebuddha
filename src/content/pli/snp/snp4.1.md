---
title: Kāmasutta - Sensual Pleasures
description: In this teaching, the Buddha succinctly shares the allure and the drawbacks of desiring sensual pleasures.
qualities: sensual desire, craving, tranquility, mindfulness, attachment, suffering, perceiving gratification
theme: inspiration, wisdom
fetter: sensual desire
tags: snp, snp4, sensual desire, craving, sensual pleasures, delight, dart, tranquility, mindfulness, entanglement, possessions, insecurity, far shore
simile: avoids stepping on a snake’s head, water filling into a broken boat
slug: snp4.1
---

Kāmaṁ kāmayamānassa,
tassa ce taṁ samijjhati;
Addhā pītimano hoti,
laddhā macco yadicchati.

Tassa ce kāmayānassa,
chandajātassa jantuno;
Te kāmā parihāyanti,
sallaviddhova ruppati.

Yo kāme parivajjeti,
sappasseva padā siro;
Somaṁ visattikaṁ loke,
sato samativattati.

Khettaṁ vatthuṁ hiraññaṁ vā,
gavāssaṁ dāsaporisaṁ;
Thiyo bandhū puthu kāme,
yo naro anugijjhati.

Abalā naṁ balīyanti,
maddantenaṁ parissayā;
Tato naṁ dukkhamanveti,
nāvaṁ bhinnamivodakaṁ.

Tasmā jantu sadā sato,
Kāmāni parivajjaye;
Te pahāya tare oghaṁ,
Nāvaṁ sitvāva pāragūti.
