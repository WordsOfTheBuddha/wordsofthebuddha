---
title: Dutiya sekha sutta - Trainee (Second)
description: There is no other single external factor as helpful as good friendship for a trainee bhikkhu who is aspiring for the highest goal.
qualities: good friendship, politeness, unassuming, mindfulness, cultivation, wholesome
theme: inspiration, wisdom
fetter: doubt,personal existence,adherence to rules and observances
tags: iti,trainee,wholesome,unwholesome,good friendship,kalyāṇa mittatā
slug: iti17
---

Vuttañhetaṁ bhagavatā vuttamarahatāti me sutaṁ:

“Sekhassa, bhikkhave, bhikkhuno appattamānasassa anuttaraṁ yogakkhemaṁ patthayamānassa viharato bāhiraṁ aṅganti karitvā nāññaṁ ekaṅgampi samanupassāmi yaṁ evaṁ bahūpakāraṁ yathayidaṁ, bhikkhave, kalyāṇamittatā. Kalyāṇamitto, bhikkhave, bhikkhu akusalaṁ pajahati, kusalaṁ bhāvetī”ti.

Etamatthaṁ bhagavā avoca. Tatthetaṁ iti vuccati:

“Kalyāṇamitto yo bhikkhu,
sappatisso sagāravo;
Karaṁ mittānaṁ vacanaṁ,
sampajāno patissato;
Pāpuṇe anupubbena,
sabbasaṁyojanakkhayan”ti.

Ayampi attho vutto bhagavatā, iti me sutanti.
