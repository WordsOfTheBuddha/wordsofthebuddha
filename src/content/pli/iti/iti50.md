---
title: Mūla sutta - Roots [Of The Unwholesome]
description: The Buddha lists the three roots of the unwholesome - greed, aversion, and delusion, and explain their effect on the mind with a simile.
fetter: sensual desire, ill will, ignorance
tags: roots, unwholesome, greed, aversion, delusion, mind, simile, iti
slug: iti50
---

Vuttañhetaṁ bhagavatā vuttamarahatāti me sutaṁ:

“Tīṇimāni, bhikkhave, akusalamūlāni. Katamāni tīṇi? Lobho akusalamūlaṁ, doso akusalamūlaṁ, moho akusalamūlaṁ— imāni kho, bhikkhave, tīṇi akusalamūlānī”ti.

Etamatthaṁ bhagavā avoca. Tatthetaṁ iti vuccati:

“Lobho doso ca moho ca,
purisaṁ pāpacetasaṁ;
Hiṁsanti attasambhūtā,
tacasāraṁva samphalan”ti.

Ayampi attho vutto bhagavatā, iti me sutanti.
