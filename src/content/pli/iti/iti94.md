---
title: Upaparikkha sutta - Examining
description: The Buddha instructs that one should examine experience in such a way that consciousness does not become scattered among external sense objects, fixated internally, or entangled through grasping.
qualities: collectedness, imperturbable, examination, free from attachment, consciousness
theme: wisdom, principle
slug: iti94
---

Vuttañhetaṁ bhagavatā vuttamarahatāti me sutaṁ:

“Tathā tathā, bhikkhave, bhikkhu upaparikkheyya yathā yathāssa upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti.

Etamatthaṁ bhagavā avoca. Tatthetaṁ iti vuccati:

“Sattasaṅgappahīnassa,
netticchinnassa bhikkhuno;
Vikkhīṇo jātisaṁsāro,
natthi tassa punabbhavo”ti.

Ayampi attho vutto bhagavatā, iti me sutanti.
