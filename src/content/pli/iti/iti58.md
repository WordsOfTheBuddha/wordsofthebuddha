---
title: Taṇhā sutta - Craving
description: The Buddha describes the three kinds of craving - 1) craving for sensual pleasures, 2) craving for becoming, and 3) craving for non-becoming.
fetter: sensual desire, ignorance
tags: craving, sensual pleasure, sensual desire, becoming, non-becoming, existence, non-existence, cyclic existence, mental defilements, iti, iti50-99
slug: iti58
---

Vuttañhetaṁ bhagavatā vuttamarahatāti me sutaṁ:

“Tisso imā, bhikkhave, taṇhā. Katamā tisso? Kāmataṇhā, bhavataṇhā, vibhavataṇhā— imā kho, bhikkhave, tisso taṇhā”ti.

Etamatthaṁ bhagavā avoca. Tatthetaṁ iti vuccati:

“Taṇhāyogena saṁyuttā,
rattacittā bhavābhave;
Te yogayuttā mārassa,
ayogakkhemino janā;
Sattā gacchanti saṁsāraṁ,
jātīmaraṇagāmino.

Ye ca taṇhaṁ pahantvāna,
vītataṇhā bhavābhave;
Te ve pāraṅgatā loke,
ye pattā āsavakkhayan”ti.

Ayampi attho vutto bhagavatā, iti me sutanti.
