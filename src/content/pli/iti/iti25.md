---
title: Musāvāda sutta - Intentional Lying
description: One who has transgressed the principle of intentional lying is capable of committing any evil deed.
fetter: personal existence, ignorance
tags: lying, false speech, evil deeds, principle, iti, iti1-27
slug: iti25
---

Vuttañhetaṁ bhagavatā vuttamarahatāti me sutaṁ:

“Ekadhammaṁ atītassa, bhikkhave, purisapuggalassa nāhaṁ tassa kiñci pāpakammaṁ akaraṇīyanti vadāmi. Katamaṁ ekadhammaṁ? Yadidaṁ, bhikkhave, sampajānamusāvādo”ti.

Etamatthaṁ bhagavā avoca. Tatthetaṁ iti vuccati:

“Ekadhammaṁ atītassa,
musāvādissa jantuno;
Vitiṇṇaparalokassa,
natthi pāpaṁ akāriyan”ti.

Ayampi attho vutto bhagavatā, iti me sutanti.
