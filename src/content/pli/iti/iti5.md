---
title: Makkha sutta - Contempt
description: The Buddha describes the abandoning of contempt as a security for non-returning.
qualities: contempt
theme: principle
fetter: ill will
tags: contempt, ungratefulness, non-returning, iti, ill will
slug: iti5
---

Vuttañhetaṁ bhagavatā vuttamarahatāti me sutaṁ:

“Ekadhammaṁ, bhikkhave, pajahatha; ahaṁ vo pāṭibhogo anāgāmitāya. Katamaṁ ekadhammaṁ? Makkhaṁ, bhikkhave, ekadhammaṁ pajahatha; ahaṁ vo pāṭibhogo anāgāmitāyā”ti.

Etamatthaṁ bhagavā avoca. Tatthetaṁ iti vuccati:

“Yena makkhena makkhāse,
sattā gacchanti duggatiṁ;
Taṁ makkhaṁ sammadaññāya,
pajahanti vipassino;
Pahāya na punāyanti,
imaṁ lokaṁ kudācanan”ti.

Ayampi attho vutto bhagavatā, iti me sutanti.
