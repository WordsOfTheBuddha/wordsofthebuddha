---
title: Dosapariññā sutta - Completely Comprehending Aversion
description: One is incapable of ending suffering without directly knowing, not completely comprehending aversion, without the mind not detaching from it and without abandoning it. One is capable of ending suffering by directly knowing, by fully comprehending aversion, with the mind detaching from it, and by abandoning it.
fetter: ill-will, hate
tags: suffering, aversion, ill-will, hate, wisdom, detachment, abandoning, iti
slug: iti10
---

Vuttañhetaṁ bhagavatā vuttamarahatāti me sutaṁ:

“Dosaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. Dosañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti.

Etamatthaṁ bhagavā avoca. Tatthetaṁ iti vuccati:

“Yena dosena duṭṭhāse,
sattā gacchanti duggatiṁ;
Taṁ dosaṁ sammadaññāya,
pajahanti vipassino;
Pahāya na punāyanti,
imaṁ lokaṁ kudācanan”ti.

Ayampi attho vutto bhagavatā, iti me sutanti.
