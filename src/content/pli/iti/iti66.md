---
title: Soceyya sutta - Purity
description: The Buddha describes the three kinds of purity - by body, speech and mind.
qualities: ethical conduct, giving up, loving-kindness, non-harm
theme: wisdom
slug: iti66
---

Vuttañhetaṁ bhagavatā vuttamarahatāti me sutaṁ:

“Tīṇimāni, bhikkhave, soceyyāni. Katamāni tīṇi? Kāyasoceyyaṁ, vacīsoceyyaṁ, manosoceyyaṁ—imāni kho, bhikkhave, tīṇi soceyyānī”ti.

Etamatthaṁ bhagavā avoca. Tatthetaṁ iti vuccati:

“Kāyasuciṁ vacīsuciṁ,
cetosucimanāsavaṁ;
Suciṁ soceyyasampannaṁ,
āhu sabbappahāyinan”ti.

Ayampi attho vutto bhagavatā, iti me sutanti.
