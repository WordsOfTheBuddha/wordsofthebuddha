---
title: Vitakka sutta - Thoughts
description: The Buddha shares the three unwholesome thoughts - 1) concerning one's reputation, 2) concerning acquisitions, respect, and popularity, and 3) associated with inappropriate concern for others.
fetter: personal existence, ignorance
tags: iti, thoughts, unwholesome, reputation, gain, honor, fame, acquisitions, respect, popularity, compassion, iti50-99
slug: iti80
---

Vuttañhetaṁ bhagavatā vuttamarahatāti me sutaṁ:

“Tayome, bhikkhave, akusalavitakkā. Katame tayo? Anavaññattipaṭisaṁyutto vitakko, lābhasakkārasilokapaṭisaṁyutto vitakko, parānuddayatāpaṭisaṁyutto vitakko. Ime kho, bhikkhave, tayo akusalavitakkā”ti.

Etamatthaṁ bhagavā avoca. Tatthetaṁ iti vuccati:

“Anavaññattisaṁyutto,
lābhasakkāragāravo;
Sahanandī amaccehi,
ārā saṁyojanakkhayā.

Yo ca puttapasuṁ hitvā,
Vivāhe saṁharāni ca;
Bhabbo so tādiso bhikkhu,
Phuṭṭhuṁ sambodhimuttaman”ti.

Ayampi attho vutto bhagavatā, iti me sutanti.
