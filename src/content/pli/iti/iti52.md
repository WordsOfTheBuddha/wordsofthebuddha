---
title: Paṭhama vedan sutta - Felt Experiences (First)
description: The Buddha describes the three felt experiences that are experienced on contact through the sense doors - pleasant, painful, and neither-painful-nor-pleasant.
qualities: collectedness, full awareness, mindfulness, discernment, quenching, felt experience
theme: cultivating discernment
slug: iti52
commentary: Similar to [SN 36.1](/sn36.1).
---

Vuttañhetaṁ bhagavatā vuttamarahatāti me sutaṁ:

“Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā—imā kho, bhikkhave, tisso vedanā”ti.

Etamatthaṁ bhagavā avoca. Tatthetaṁ iti vuccati:

“Samāhito sampajāno,
sato buddhassa sāvako;
Vedanā ca pajānāti,
vedanānañca sambhavaṁ.

Yattha cetā nirujjhanti,
maggañca khayagāminaṁ;
Vedanānaṁ khayā bhikkhu,
nicchāto parinibbuto”ti.

Ayampi attho vutto bhagavatā, iti me sutanti.
