---
title: Bhidura sutta - Fragile
description: The body is fragile, consciousness is of a fading nature. All substrates of existence are impermanent, unsatisfactory, and subject to change.
qualities: attachment, suffering, recognition of impermanence
theme: wisdom, principle
slug: iti77
---

Vuttañhetaṁ bhagavatā vuttamarahatāti me sutaṁ:

“Bhidurāyaṁ, bhikkhave, kāyo, viññāṇaṁ virāgadhammaṁ, sabbe upadhī aniccā dukkhā vipariṇāmadhammā”ti.

Etamatthaṁ bhagavā avoca. Tatthetaṁ iti vuccati:

“Kāyañca bhiduraṁ ñatvā,
Viññāṇañca virāgunaṁ;
Upadhīsu bhayaṁ disvā,
Jātimaraṇamaccagā;
Sampatvā paramaṁ santiṁ,
Kālaṁ kaṅkhati bhāvitatto”ti.

Ayampi attho vutto bhagavatā, iti me sutanti.
