---
title: Moha sutta - Illusion
description: The Buddha describes the abandoning of illusion as a security for non-returning.
qualities: illusion
theme: principle
fetter: ignorance
tags: delusion,ignorance,iti, non-returning
slug: iti3
---

Vuttañhetaṁ bhagavatā vuttamarahatāti me sutaṁ:

“Ekadhammaṁ, bhikkhave, pajahatha; ahaṁ vo pāṭibhogo anāgāmitāya. Katamaṁ ekadhammaṁ? Mohaṁ, bhikkhave, ekadhammaṁ pajahatha; ahaṁ vo pāṭibhogo anāgāmitāyā”ti.

Etamatthaṁ bhagavā avoca. Tatthetaṁ iti vuccati:

“Yena mohena mūḷhāse,
sattā gacchanti duggatiṁ;
Taṁ mohaṁ sammadaññāya,
pajahanti vipassino;
Pahāya na punāyanti,
imaṁ lokaṁ kudācanan”ti.

Ayampi attho vutto bhagavatā, iti me sutanti.
