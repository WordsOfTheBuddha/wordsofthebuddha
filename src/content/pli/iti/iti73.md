---
title: Santatara sutta - More Peaceful than
description: The formless existence is more peaceful than the form realm. Yet, cessation is more peaceful than the formless existence.
qualities: formless, ending, tranquility
theme: wisdom, direct knowing
slug: iti73
---

Vuttañhetaṁ bhagavatā vuttamarahatāti me sutaṁ:

“Rūpehi, bhikkhave, arūpā santatarā, arūpehi nirodho santataro”ti.

Etamatthaṁ bhagavā avoca. Tatthetaṁ iti vuccati:

“Ye ca rūpūpagā sattā,
ye ca arūpaṭṭhāyino;
Nirodhaṁ appajānantā,
āgantāro punabbhavaṁ.

Ye ca rūpe pariññāya,
arūpesu asaṇṭhitā;
Nirodhe ye vimuccanti,
te janā maccuhāyino.

Kāyena amatadhātuṁ,
phusayitvā nirūpadhiṁ;
Upadhippaṭinissaggaṁ,
sacchikatvā anāsavo;
Deseti sammāsambuddho,
asokaṁ virajaṁ padan”ti.

Ayampi attho vutto bhagavatā, iti me sutanti.
