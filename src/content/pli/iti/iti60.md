---
title: Puññakiriyavatthu sutta - Bases for Making Merit
description: The Buddha shares the three bases for making merit through 1) giving, 2) ethical conduct, and 3) cultivating a mind of loving-kindness.
qualities: giving, ethical conduct, loving-kindness, cultivation
theme: inspiration, principle
slug: iti60
commentary: See [AN 8.36](/an8.36) for a detailed parallel version of this discourse.
---

Vuttañhetaṁ bhagavatā vuttamarahatāti me sutaṁ:

“Tīṇimāni, bhikkhave, puññakiriyavatthūni. Katamāni tīṇi? Dānamayaṁ puññakiriyavatthu, sīlamayaṁ puññakiriyavatthu, bhāvanāmayaṁ puññakiriyavatthu— imāni kho, bhikkhave, tīṇi puññakiriyavatthūnī”ti.

Etamatthaṁ bhagavā avoca. Tatthetaṁ iti vuccati:

“Puññameva so sikkheyya,
āyataggaṁ sukhudrayaṁ;
Dānañca samacariyañca,
mettacittañca bhāvaye.

Ete dhamme bhāvayitvā,
tayo sukhasamuddaye;
Abyābajjhaṁ sukhaṁ lokaṁ,
paṇḍito upapajjatī”ti.

Ayampi attho vutto bhagavatā, iti me sutanti.
