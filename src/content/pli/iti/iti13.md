---
title: Makkhapariññā sutta - Completely Comprehending Contempt
description: One is incapable of ending suffering without directly knowing, not fully comprehending contempt, with the mind not detaching from it, and without abandoning it. One is capable of ending suffering by directly knowing, by fully comprehending contempt, with the mind detaching from it, and by abandoning it.
fetter: ill will
tags: suffering, contempt, ungratefulness, wisdom, detachment, abandoning, iti
slug: iti13
---

Vuttañhetaṁ bhagavatā vuttamarahatāti me sutaṁ:

“Makkhaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. Makkhañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti.

Etamatthaṁ bhagavā avoca. Tatthetaṁ iti vuccati:

“Yena makkhena makkhāse,
sattā gacchanti duggatiṁ;
Taṁ makkhaṁ sammadaññāya,
pajahanti vipassino;
Pahāya na punāyanti,
imaṁ lokaṁ kudācanan”ti.

Ayampi attho vutto bhagavatā, iti me sutanti.
