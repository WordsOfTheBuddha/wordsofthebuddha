---
title: Duccarita sutta - Misconduct
description: The Buddha describes the three kinds of misconduct - by body, speech and mind.
qualities: unprincipled, wrong speech, harmful, non-restraint, lack of discernment
theme: inspiration, principle
slug: iti64
---

Vuttañhetaṁ bhagavatā vuttamarahatāti me sutaṁ:

“Tīṇimāni, bhikkhave, duccaritāni. Katamāni tīṇi? Kāyaduccaritaṁ, vacīduccaritaṁ, manoduccaritaṁ—imāni kho, bhikkhave, tīṇi duccaritānī”ti.

Etamatthaṁ bhagavā avoca. Tatthetaṁ iti vuccati:

“Kāyaduccaritaṁ katvā,
vacīduccaritāni ca;
Manoduccaritaṁ katvā,
yañcaññaṁ dosasaṁhitaṁ.

Akatvā kusalaṁ kammaṁ,
katvānākusalaṁ bahuṁ;
Kāyassa bhedā duppañño,
nirayaṁ sopapajjatī”ti.

Ayampi attho vutto bhagavatā, iti me sutanti.
