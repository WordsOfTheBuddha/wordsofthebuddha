---
title: Cakkhu sutta - Eyesight
description: The Buddha declares the three types of eyesight - 1) the physical eye, 2) the divine eye, and 3) the wisdom eye. The wisdom eye is unsurpassed of the three.
qualities: wisdom
theme: cultivating discernment, wisdom
fetter: ignorance
tags: eyesight, physical eye, divine eye, eye of wisdom, vision, insight, iti, iti50-99
slug: iti61
---

Vuttañhetaṁ bhagavatā vuttamarahatāti me sutaṁ:

“Tīṇimāni, bhikkhave, cakkhūni. Katamāni tīṇi? Maṁsacakkhu, dibbacakkhu, paññācakkhu— imāni kho, bhikkhave, tīṇi cakkhūnī”ti.

Etamatthaṁ bhagavā avoca. Tatthetaṁ iti vuccati:

“Maṁsacakkhu dibbacakkhu,
paññācakkhu anuttaraṁ;
Etāni tīṇi cakkhūni,
akkhāsi purisuttamo.

Maṁsacakkhussa uppādo,
maggo dibbassa cakkhuno;
Yato ñāṇaṁ udapādi,
paññācakkhu anuttaraṁ;
Yassa cakkhussa paṭilābhā,
sabbadukkhā pamuccatī”ti.

Ayampi attho vutto bhagavatā, iti me sutanti.
