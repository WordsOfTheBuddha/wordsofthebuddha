---
title: Najīrati sutta - Does not Decay
description: A deity asks the Buddha what wears out and what does not decay, what is the wrong way, what is the stain on the spiritual life, and what are the six fissures in the world where one's wealth does not last.
qualities: laziness, negligence, weak in effort, non-restraint, dullness, drowsiness, passion, greed, attachment, celibacy, self-control, truth
theme: inspiration, wisdom
slug: sn1.76
---

“Kiṁ jīrati kiṁ na jīrati,
kiṁsu uppathoti vuccati;
Kiṁsu dhammānaṁ paripantho,
kiṁsu rattindivakkhayo;
Kiṁ malaṁ brahmacariyassa,
kiṁ sinānamanodakaṁ.

Kati lokasmiṁ chiddāni,
yattha vittaṁ na tiṭṭhati;
Bhagavantaṁ puṭṭhumāgamma,
kathaṁ jānemu taṁ mayan”ti.

“Rūpaṁ jīrati maccānaṁ,
nāmagottaṁ na jīrati;
Rāgo uppathoti vuccati.

Lobho dhammānaṁ paripantho,
Vayo rattindivakkhayo;
Itthī malaṁ brahmacariyassa,
Etthāyaṁ sajjate pajā;
Tapo ca brahmacariyañca,
Taṁ sinānamanodakaṁ.

Cha lokasmiṁ chiddāni,
yattha vittaṁ na tiṭṭhati;
Ālasyañca pamādo ca,
anuṭṭhānaṁ asaṁyamo;
Niddā tandī ca te chidde,
sabbaso taṁ vivajjaye”ti.
