---
title: Kāyagatāsati sutta - Mindfulness Directed to the Body
description: The Buddha teaches about the unconditioned and the path leading to it.
qualities: mindfulness of body, ending, passion, aversion, delusion, negligence
theme: wisdom, cultivating discernment
slug: sn43.1
commentary: \[1] See [MN 10 ¶6 - ¶50](/mn10#6-50) for all the practices comprised under kāyagatāsati - mindfulness directed to the body.
---

Sāvatthinidānaṁ.

“Asaṅkhatañca vo, bhikkhave, desessāmi asaṅkhatagāmiñca maggaṁ. Taṁ suṇātha.

Katamañca, bhikkhave, asaṅkhataṁ? Yo, bhikkhave, rāgakkhayo dosakkhayo mohakkhayo—idaṁ vuccati, bhikkhave, asaṅkhataṁ.

Katamo ca, bhikkhave, asaṅkhatagāmimaggo? Kāyagatāsati. Ayaṁ vuccati, bhikkhave, asaṅkhatagāmimaggo.

Iti kho, bhikkhave, desitaṁ vo mayā asaṅkhataṁ, desito asaṅkhatagāmimaggo. Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti.
