---
title: Dasaṅgasutta sutta - The Tenfold Path
description: Beings come together and associate according to disposition. Those with wrong views come together and associate with those with wrong views, and similar for the other eight factors. Those with right views come together and associate with those with right views, and similar for the other eight factors.
fetter: ignorance
tags: right view, right intention, right speech, right action, right livelihood, right effort, right mindfulness, right collectedness, right wisdom, right liberation, wrong view, wrong intention, wrong speech, wrong action, wrong livelihood, wrong effort, wrong mindfulness, wrong collectedness, wrong wisdom, wrong liberation, beings, friendship, sn, sn12-21, sn14
slug: sn14.29
---

Sāvatthiyaṁ viharati.

“Dhātusova, bhikkhave, sattā saṁsandanti samenti. Micchādiṭṭhikā micchādiṭṭhikehi saddhiṁ saṁsandanti samenti; micchāsaṅkappā micchāsaṅkappehi saddhiṁ saṁsandanti samenti; micchāvācā micchāvācehi saddhiṁ saṁsandanti samenti; micchākammantā micchākammantehi saddhiṁ saṁsandanti samenti; micchāājīvā micchāājīvehi saddhiṁ saṁsandanti samenti; micchāvāyāmā micchāvāyāmehi saddhiṁ saṁsandanti samenti; micchāsatino micchāsatinehi saddhiṁ saṁsandanti samenti; micchāsamādhino micchāsamādhīhi saddhiṁ saṁsandanti samenti; micchāñāṇino micchāñāṇīhi saddhiṁ saṁsandanti samenti; micchāvimuttino micchāvimuttīhi saddhiṁ saṁsandanti samenti.

Sammādiṭṭhikā sammādiṭṭhikehi saddhiṁ saṁsandanti samenti; sammāsaṅkappā sammāsaṅkappehi saddhiṁ saṁsandanti samenti; sammāvācā sammāvācehi saddhiṁ saṁsandanti samenti; sammākammantā sammākammantehi saddhiṁ saṁsandanti samenti; sammāājīvā sammāājīvehi saddhiṁ saṁsandanti samenti; sammāvāyāmā sammāvāyāmehi saddhiṁ saṁsandanti samenti; sammāsatino sammāsatinehi saddhiṁ saṁsandanti samenti; sammāsamādhino sammāsamādhīhi saddhiṁ saṁsandanti samenti; sammāñāṇino sammāñāṇīhi saddhiṁ saṁsandanti samenti; sammāvimuttino sammāvimuttīhi saddhiṁ saṁsandanti samentī.”
