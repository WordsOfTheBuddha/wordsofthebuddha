---
title: Mānakāma sutta - Fond Of Conceit
description: One who is fond of conceit cannot be tamed, nor can one who is uncollected attain sagehood. Dwelling with negligence, such a one would not cross beyond the realm of death.
fetter: conceit
tags: conceit, self-praise, self-comparison, self-control, restraint, collectedness, negligence, diligence, sage, forest, death, sn, sn1-11, sn1
slug: sn1.9
---

Sāvatthinidānaṁ.

Ekamantaṁ ṭhitā kho sā devatā bhagavato santike imaṁ gāthaṁ abhāsi:

“Na mānakāmassa damo idhatthi,
Na monamatthi asamāhitassa;
Eko araññe viharaṁ pamatto,
Na maccudheyyassa tareyya pāran”ti.

“Mānaṁ pahāya susamāhitatto,
Sucetaso sabbadhi vippamutto;
Eko araññe viharaṁ appamatto,
Sa maccudheyyassa tareyya pāran”ti.
