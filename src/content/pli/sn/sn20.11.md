---
title: Siṅgāla sutta - Jackal
description: The Buddha describes rebirth as a jackal with mange as fortunate for a certain person who claims to be the Buddha's follower. The Buddha then encourages the bhikkhus to train themselves diligently.
fetter: personal existence, ill will, conceit, ignorance
tags: disease, personal existence, diligence, training, sn, sn12-21, sn20
simile: jackal with mange
slug: sn20.11
---

Sāvatthiyaṁ viharati.

“Assuttha no tumhe, bhikkhave, rattiyā paccūsasamayaṁ jarasiṅgālassa vassamānassā”ti?

“Evaṁ, bhante”.

“Eso kho, bhikkhave, jarasiṅgālo ukkaṇḍakena nāma rogajātena phuṭṭho. So yena yena icchati tena tena gacchati; yattha yattha icchati tattha tattha tiṭṭhati; yattha yattha icchati tattha tattha nisīdati; yattha yattha icchati tattha tattha nipajjati; sītakopi naṁ vāto upavāyati. Sādhu khvassa, bhikkhave, yaṁ idhekacco sakyaputtiyapaṭiñño evarūpampi attabhāvapaṭilābhaṁ paṭisaṁvediyetha.

Tasmātiha, bhikkhave, evaṁ sikkhitabbaṁ: ‘appamattā viharissāmā’ti. Evañhi vo, bhikkhave, sikkhitabban”ti.
