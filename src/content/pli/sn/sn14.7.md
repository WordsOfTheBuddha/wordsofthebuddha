---
title: Saññānānatta sutta - Diversity Of Perceptions
description: The Buddha describes how diverse perceptions arise dependent on the diversity of elements, and how the arising of diverse intentions, desires, fevers, and quests depends on the diversity of perceptions.
fetter: doubt, personal existence, sensual desire, ignorance
tags: diversity, elements, perceptions, intentions, desires, fevers, quests, forms, sounds, smells, tastes, physical sensations, mental objects, form element, sound element, odor element, taste element, touch element, six sense bases, sn, sn12-21, sn14
slug: sn14.7
---

Sāvatthiyaṁ viharati.

“Dhātunānattaṁ, bhikkhave, paṭicca uppajjati saññānānattaṁ,
saññānānattaṁ paṭicca uppajjati saṅkappanānattaṁ,
saṅkappanānattaṁ paṭicca uppajjati chandanānattaṁ,
chandanānattaṁ paṭicca uppajjati pariḷāhanānattaṁ,
pariḷāhanānattaṁ paṭicca uppajjati pariyesanānānattaṁ.

Katamañca, bhikkhave, dhātunānattaṁ? Rūpadhātu saddadhātu, gandhadhātu, rasadhātu, phoṭṭhabbadhātu, dhammadhātu— idaṁ vuccati, bhikkhave, dhātunānattaṁ.

Kathañca, bhikkhave, dhātunānattaṁ paṭicca uppajjati saññānānattaṁ,
saññānānattaṁ paṭicca uppajjati saṅkappanānattaṁ,
saṅkappanānattaṁ paṭicca uppajjati chandanānattaṁ,
chandanānattaṁ paṭicca uppajjati pariḷāhanānattaṁ,
pariḷāhanānattaṁ paṭicca uppajjati pariyesanānānattaṁ?

### 1. Forms

Rūpadhātuṁ, bhikkhave, paṭicca uppajjati rūpasaññā,
rūpasaññaṁ paṭicca uppajjati rūpasaṅkappo,
rūpasaṅkappaṁ paṭicca uppajjati rūpacchando,
rūpacchandaṁ paṭicca uppajjati rūpapariḷāho,
rūpapariḷāhaṁ paṭicca uppajjati rūpapariyesanā.

### 2. Sounds

Saddhātuṁ paṭicca uppajjati saddasaññā,
saddasaññaṁ paṭicca uppajjati saddasaṅkappo,
saddasaṅkappaṁ paṭicca uppajjati saddacchando,
saddacchandaṁ paṭicca uppajjati saddapariḷāho,
saddapariḷāhaṁ paṭicca uppajjati saddapariyesanā.

### 3. Smells

Gandhadhātuṁ paṭicca uppajjati gandhasaññā,
gandhasaññaṁ paṭicca uppajjati gandhasaṅkappo,
gandhasaṅkappaṁ paṭicca uppajjati gandhacchando,
gandhacchandaṁ paṭicca uppajjati gandhapariḷāho,
gandhapariḷāhaṁ paṭicca uppajjati gandhapariyesanā.

### 4. Tastes

Rasadhātuṁ paṭicca uppajjati rasasaññā,
rasasaññaṁ paṭicca uppajjati rasasaṅkappo,
rasasaṅkappaṁ paṭicca uppajjati rasacchando,
rasacchandaṁ paṭicca uppajjati rasapariḷāho,
rasapariḷāhaṁ paṭicca uppajjati rasapariyesanā.

### 5. Tangible objects

Phoṭṭhabbadhātuṁ paṭicca uppajjati phoṭṭhabbasaññā,
phoṭṭhabbasaññaṁ paṭicca uppajjati phoṭṭhabbasaṅkappo,
phoṭṭhabbasaṅkappaṁ paṭicca uppajjati phoṭṭhabbacchando,
phoṭṭhabbacchandaṁ paṭicca uppajjati phoṭṭhabbapariḷāho
phoṭṭhabbapariḷāhaṁ paṭicca uppajjati phoṭṭhabbapariyesanā.

### 6. Mental objects

Dhammadhātuṁ paṭicca uppajjati dhammasaññā,
dhammasaññaṁ paṭicca uppajjati dhammasaṅkappo,
dhammasaṅkappaṁ paṭicca uppajjati dhammacchando,
dhammacchandaṁ paṭicca uppajjati dhammapariḷāho,
dhammapariḷāhaṁ paṭicca uppajjati dhammapariyesanā.

Evaṁ, kho, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati saṅkappanānattaṁ, saṅkappanānattaṁ paṭicca uppajjati chandanānattaṁ, chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattan”ti.
