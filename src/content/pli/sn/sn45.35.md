---
title: Paṭhamasāmañña sutta - Spiritual Life (First)
description: The noble eightfold path is the spiritual life. The fruits of the spiritual life are stream-entry, once-returning, non-returning, and arahantship.
fetter: doubt, ignorance
tags: noble eightfold path, spiritual life, ascetic, stream-entry, once-returning, non-returning, arahantship, sn, sn45, sn45-56
slug: sn45.35
---

Sāvatthinidānaṁ.

“Sāmaññañca vo, bhikkhave, desessāmi, sāmaññaphalāni ca. Taṁ suṇātha.

Katamañca, bhikkhave, sāmaññaṁ? Ayameva ariyo aṭṭhaṅgiko maggo, seyyathidaṁ—sammādiṭṭhi …pe… sammāsamādhi. Idaṁ vuccati, bhikkhave, sāmaññaṁ.

Katamāni ca, bhikkhave, sāmaññaphalāni? Sotāpattiphalaṁ, sakadāgāmiphalaṁ, anāgāmiphalaṁ, arahattaphalaṁ—imāni vuccanti, bhikkhave, sāmaññaphalānī”ti.
