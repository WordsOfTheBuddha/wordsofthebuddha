---
title: Pariñña sutta - Full Understanding
description: The Buddha teaches the things to be fully understood and what full understanding is.
qualities: complete comprehension, dispassion, aversion, ignorance
theme: principle
slug: sn22.23
---

Sāvatthinidānaṁ.

“Pariññeyye ca, bhikkhave, dhamme desessāmi pariññañca. Taṁ suṇātha.

Katame ca, bhikkhave, pariññeyyā dhammā? Rūpaṁ, bhikkhave, pariññeyyo dhammo, vedanā pariññeyyo dhammo, saññā pariññeyyo dhammo, saṅkhārā pariññeyyo dhammo, viññāṇaṁ pariññeyyo dhammo. Ime vuccanti, bhikkhave, pariññeyyā dhammā.

Katamā ca, bhikkhave, pariññā? Yo, bhikkhave, rāgakkhayo dosakkhayo mohakkhayo. Ayaṁ vuccati, bhikkhave, pariññā”ti.