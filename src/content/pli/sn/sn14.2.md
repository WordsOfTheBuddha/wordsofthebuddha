---
title: Phassanānatta sutta - Diversity Of Contacts
description: The Buddha describes how dependent on the diversity of elements, there arises a diversity of contacts.
fetter: doubt, personal existence, sensual desire, ignorance
tags: diversity, elements, contacts, objects of vision, sounds, smells, tastes, physical sensations, mental objects, form element, sound element, odor element, taste element, touch element, six sense bases, sn, sn12-21, sn14
slug: sn14.2
---

Sāvatthiyaṁ viharati.

“Dhātunānattaṁ, bhikkhave, paṭicca uppajjati phassanānattaṁ.

Katamañca, bhikkhave, dhātunānattaṁ? Cakkhudhātu sotadhātu ghānadhātu jivhādhātu kāyadhātu manodhātu— idaṁ vuccati, bhikkhave, dhātunānattaṁ.

Kathañca, bhikkhave, dhātunānattaṁ paṭicca uppajjati phassanānattaṁ?

Cakkhudhātuṁ, bhikkhave, paṭicca uppajjati cakkhusamphasso.
Sotadhātuṁ paṭicca uppajjati sotasamphasso.
Ghānadhātuṁ paṭicca uppajjati ghānasamphasso.
Jivhādhātuṁ paṭicca uppajjati jivhāsamphasso.
Kāyadhātuṁ paṭicca uppajjati kāyasamphasso.
Manodhātuṁ paṭicca uppajjati manosamphasso.

Evaṁ kho, bhikkhave, dhātunānattaṁ paṭicca uppajjati phassanānattan”ti.
