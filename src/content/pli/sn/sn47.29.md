---
title: Sirivaḍḍha sutta - Sirivaḍḍha
description: When the householder Sirivaḍḍha is ill, he seeks the venerable Ānanda’s counsel. When the venerable Ānanda guides him in the four establishments of mindfulness, the householder declares to have already cultivated them. Moreover, he is free from the five lower fetters.
qualities: mindfulness
theme: inspiration, wisdom
slug: sn47.29
character: Venerable Ānanda, Householder Sirivaḍḍha
commentary:
    - "[1] The five lower fetters described here can be seen through the context of the four pairs of individuals, eight stages of awakening, and the ten fetters:"
    - "| **Four Pairs - Stages**            | **Eight kinds - Path**       | **Eight kinds - Fruition**    | **Fetters Overcome / Weakened**                                  |"
    - "|----------------------|------------------------------------------|-----------------------------------------|------------------------------------------------------------------|"
    - "| **1st Stage**        | Path of Stream-entry   | Fruition of Stream-entry | Overcomes: <br> 1) |Personal existence::the felt sense of being someone; the five aggregates subject to clinging; the totality of psycho-physical experience within which a sense of “I” or “mine” arises [sakkāya]| <br> 2) |Doubt::uncertainty, indecisiveness, lack of confidence in the Buddha’s teachings [vicikicchā]| <br> 3) |Clinging to rules and observances::clinging to precepts and practices, adherence to rites and rituals [sīlabbataparāmāsa]| |"
    - "| **2nd Stage**        | Path of Once-return   | Fruition of Once-return | Weakens: <br> 4) |Sensual desire::interest in sensual pleasure, sensual impulse [kāmacchanda]| <br> 5) |Ill will::intentional act of mentally opposing or rejecting others; an intentional construct fueled by aversion, directed against kindness or compassion. It manifests as hostility of will, impeding goodwill and fostering internal or external conflict. [byāpāda]| |"
    - "| **3rd Stage**        | Path of Non-return       | Fruition of Non-return     | Overcomes: <br> 4) Sensual desire <br> 5) Ill will |"
    - "| **4th Stage**        | Path of Arahantship     | Fruition of Arahantship | Overcomes: <br> 6) |Passion for worldly existence::desire for material existence [rūparāga]| <br> 7) |Passion for formless existence::desire for non-material existence [arūparāga]| <br> 8) |Conceit::self-view expressed as comparison—seeing oneself as superior, inferior, or equal; the persistent “I am” conceit (asmimāna) that underlies identification and fuels rebirth [māna]| <br> 9) |Restlessness::mental agitation, distraction, excitement [uddhacca]| <br>10) |Ignorance::fundamental unawareness or misunderstanding of the true nature of reality, not experientially understanding the four noble truths [avijjā]| |"
---

Ekaṁ samayaṁ āyasmā ānando rājagahe viharati veḷuvane kalandakanivāpe. Tena kho pana samayena sirivaḍḍho gahapati ābādhiko hoti dukkhito bāḷhagilāno. Atha kho sirivaḍḍho gahapati aññataraṁ purisaṁ āmantesi:

“ehi tvaṁ, ambho purisa, yenāyasmā ānando tenupasaṅkama; upasaṅkamitvā mama vacanena āyasmato ānandassa pāde sirasā vanda: ‘sirivaḍḍho, bhante, gahapati ābādhiko dukkhito bāḷhagilāno. So āyasmato ānandassa pāde sirasā vandatī’ti. Evañca vadehi: ‘sādhu kira, bhante, āyasmā ānando yena sirivaḍḍhassa gahapatissa nivesanaṁ tenupasaṅkamatu anukampaṁ upādāyā’”ti.

“Evaṁ, bhante”ti kho so puriso sirivaḍḍhassa gahapatissa paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ ānandaṁ etadavoca: “sirivaḍḍho, bhante, gahapati ābādhiko dukkhito bāḷhagilāno, so āyasmato ānandassa pāde sirasā vandati. Evañca vadeti: ‘sādhu kira, bhante, āyasmā ānando yena sirivaḍḍhassa gahapatissa nivesanaṁ tenupasaṅkamatu anukampaṁ upādāyā’”ti. Adhivāsesi kho āyasmā ānando tuṇhībhāvena.

Atha kho āyasmā ānando pubbaṇhasamayaṁ nivāsetvā pattacīvaramādāya yena sirivaḍḍhassa gahapatissa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā ānando sirivaḍḍhaṁ gahapatiṁ etadavoca:

“kacci te, gahapati, khamanīyaṁ kacci yāpanīyaṁ, kacci dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti?

“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti.

“Tasmātiha te, gahapati, evaṁ sikkhitabbaṁ: ‘kāye kāyānupassī viharissāmi ātāpī sampajāno satimā, vineyya loke abhijjhādomanassaṁ; vedanāsu vedanānupassī viharissāmi ātāpī sampajāno satimā, vineyya loke abhijjhādomanassaṁ; citte cittānupassī viharissāmi ātāpī sampajāno satimā, vineyya loke abhijjhādomanassaṁ; dhammesu dhammānupassī viharissāmi ātāpī sampajāno satimā, vineyya loke abhijjhādomanassan’ti. Evañhi te, gahapati, sikkhitabban”ti.

“Yeme, bhante, bhagavatā cattāro satipaṭṭhānā desitā saṁvijjanti, te dhammā mayi, ahañca tesu dhammesu sandissāmi. Ahañhi, bhante, kāye kāyānupassī viharāmi ātāpī sampajāno satimā, vineyya loke abhijjhādomanassaṁ; vedanāsu …pe… citte …pe… dhammesu dhammānupassī viharāmi ātāpī sampajāno satimā, vineyya loke abhijjhādomanassaṁ. Yāni cimāni, bhante, bhagavatā pañcorambhāgiyāni saṁyojanāni desitāni, nāhaṁ, bhante, tesaṁ kiñci attani appahīnaṁ samanupassāmī”ti.

“Lābhā te, gahapati, suladdhaṁ te, gahapati. Anāgāmiphalaṁ tayā, gahapati, byākatan”ti.
