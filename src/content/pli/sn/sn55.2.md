---
title: Brahmacariyogadha sutta - Immersed in the Spiritual Path
description: A disciple of the Noble Ones who is endowed with four qualities becomes a stream-enterer, not liable to states of suffering, and destined for Nibbāna.
qualities: faith, recollection of the Buddha, recollection of the Dhamma, recollection of the Sangha, ethical conduct, contentment
theme: recollection of the Buddha, inspiration
fetter: doubt, ignorance
tags: faith, virtue, confidence, Sangha, Buddha, Dhamma, stream-enterer, Nibbāna, doubt, ignorance, sn, sn45-56, sn55
slug: sn55.2
---

“Catūhi, bhikkhave, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.

Katamehi catūhi? Idha, bhikkhave, ariyasāvako buddhe aveccappasādena samannāgato hoti: ‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti.

Dhamme …pe…

saṅghe …pe…

ariyakantehi sīlehi samannāgato hoti akhaṇḍehi …pe… samādhisaṁvattanikehi.

Imehi kho, bhikkhave, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo”ti.

Idamavoca bhagavā. Idaṁ vatvāna sugato athāparaṁ etadavoca satthā:

“Yesaṁ saddhā ca sīlañca,
Pasādo dhammadassanaṁ;
Te ve kālena paccenti,
Brahmacariyogadhaṁ sukhan”ti.
