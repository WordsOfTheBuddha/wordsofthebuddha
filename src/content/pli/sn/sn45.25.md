---
title: Paṭhama asappurisa sutta - Person with no Integrity (First)
description: Who is a person without integrity and who is a person of integrity.
qualities: unprincipled conduct, ethical conduct
theme: wisdom, principle
slug: sn45.25
---

Sāvatthinidānaṁ.

“Asappurisañca vo, bhikkhave, desessāmi, sappurisañca. Taṁ suṇātha.

Katamo ca, bhikkhave, asappuriso? Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi—ayaṁ vuccati, bhikkhave, asappuriso.

Katamo ca, bhikkhave, sappuriso? Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi—ayaṁ vuccati, bhikkhave, sappuriso”ti.
