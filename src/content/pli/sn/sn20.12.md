---
title: Dutiya siṅgāla sutta - Jackal (Second)
description: The Buddha encourages the bhikkhus to train themselves to be grateful and acknowledge what has been done for them.
fetter: ill will, conceit, ignorance
tags: gratitude, thankfulness, appreciativeness, training, sn, sn12-21, sn20
simile: jackal
slug: sn20.12
---

Sāvatthiyaṁ viharati.

“Assuttha no tumhe, bhikkhave, rattiyā paccūsasamayaṁ jarasiṅgālassa vassamānassā”ti?

“Evaṁ, bhante”.

“Siyā kho, bhikkhave, tasmiṁ jarasiṅgāle yā kāci kataññutā kataveditā, na tveva idhekacce sakyaputtiyapaṭiññe siyā yā kāci kataññutā kataveditā.

Tasmātiha, bhikkhave, evaṁ sikkhitabbaṁ: ‘kataññuno bhavissāma katavedino; na ca no amhesu appakampi kataṁ nassissatī’ti. Evañhi vo, bhikkhave, sikkhitabban”ti.
