---
title: Dukkarapañhā sutta - Questions on What is Difficult to Do
description: Ven. Sāriputta answers the question of what is difficult to do in the teaching and discipline, and what is difficult for one who has gone forth.
qualities: inquisitiveness
theme: wisdom
slug: sn38.16
character: Venerable Sāriputta, Wanderer Jambukhādaka
---

“Kiṁ nu kho, āvuso sāriputta, imasmiṁ dhammavinaye dukkaran”ti?

“Pabbajjā kho, āvuso, imasmiṁ dhammavinaye dukkarā”ti.

“Pabbajitena panāvuso, kiṁ dukkaran”ti?

“Pabbajitena kho, āvuso, abhirati dukkarā”ti.

“Abhiratena panāvuso, kiṁ dukkaran”ti?

“Abhiratena kho, āvuso, dhammānudhammappaṭipatti dukkarā”ti.

“Kīvaciraṁ panāvuso, dhammānudhammappaṭipanno bhikkhu arahaṁ assā”ti?

“Naciraṁ, āvuso”ti.
