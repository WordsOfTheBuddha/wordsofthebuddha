અપ્રાપ્ય અવસ્થાઓ પર પ્રવચન

"ભિક્ષુઓ, આ પાંચ અવસ્થાઓ છે જે સંન્યાસી, બ્રાહ્મણ, દેવતા, માર, બ્રહ્મા, અથવા વિશ્વમાં કોઈ પણ અન્ય દ્વારા પ્રાપ્ત કરી શકાતી નથી. આ પાંચ શું છે? (1) વૃદ્ધાવસ્થાને આધીન હોય ત્યારે 'વૃદ્ધ ન થવું' એ અવસ્થા સંન્યાસી, બ્રાહ્મણ, દેવતા, માર, બ્રહ્મા, અથવા વિશ્વના કોઈપણ દ્વારા પ્રાપ્ત કરી શકાતી નથી (2) બિમારીને આધીન હોય ત્યારે 'બીમાર ન થવું' ... (3) મૃત્યુને આધીન હોય ત્યારે 'મૃત્યું ન થવું' ... (4) નાશને આધીન હોય ત્યારે 'નાશ ન થવો'... (5) નુકસાનને આધીન હોય ત્યારે 'નુકસાન ન પામવું' એ અવસ્થા સંન્યાસી, બ્રાહ્મણ, દેવતા, માર, બ્રહ્મા, અથવા વિશ્વમાં કોઈ પણ અન્ય દ્વારા પ્રાપ્ત કરી શકાતી નથી.

(1) ભિક્ષુઓ, એક અજ્ઞાની સામાન્ય વ્યક્તિ માટે, જે વૃદ્ધાવસ્થાને આધીન છે તે અનિવાર્ય રીતે વૃદ્ધ થાય છે. જ્યારે આ થાય છે, ત્યારે તે આ રીતે નથી વિચારતો: 'મારા માટે જ નહીં, પરંતુ તમામ જીવ જેઓ જન્મ, મરણ અને પુનર્જન્મના ચક્રમાં છે, તેમના માટે પણ જે વૃદ્ધાવસ્થાને આધીન છે તે વૃદ્ધ થાય છે. જ્યારે વૃદ્ધાવસ્થા આવે ત્યારે જો હું શોક કરું, થાકું, રડું, છાતી પિટું, અને ગુંચવાઈ જાઉં, તો મને મારું ભોજન નહીં પચે, મારો દેખાવ ઉતરતો જશે, હું મારા કાર્યોને પાર નહીં પાડી શકીશ, મારા દુશ્મનો પ્રસન્ન થશે, અને મારા મિત્રો હતોત્સાહ થશે.' આ રીતે, જ્યારે વૃદ્ધાવસ્થા આવે છે, તો તે શોક કરે છે, થાકે છે, રડે છે, છાતી પિટે છે, અને ગુંચવાઈ જાય છે. આ એક અજ્ઞાની સામાન્ય વ્યક્તિ છે જે દુ:ખના ઝેરી બાણથી છિદ્દ્રિત થાય છે અને પોતાને જ પીડા પહોંચાડે છે.

(2) ફરીથી, એક અજ્ઞાની સામાન્ય વ્યક્તિ માટે, જે બિમારીને આધીન છે તે બીમાર થાય છે ... (3) ... જે મૃત્યુને આધીન છે તે મરે છે ... (4) ... જે નાશને આધીન છે તે નાશ પામે છે ... (5) ... જે નુકસાનને આધીન છે તે નુકસાન પામે છે. જ્યારે આ થાય છે, ત્યારે તે આ રીતે નથી વિચારતો: 'મારા માટે જ નહીં, પરંતુ તમામ જીવ જેઓ જન્મ, મરણ અને પુનર્જન્મના ચક્રમાં છે, તેમના માટે પણ જે નુકસાનને આધીન છે તે નુકસાન પામે છે. જ્યારે બીમારી ... મૃત્યુ ... નાશ ... નુકસાન પામું ત્યારે જો હું શોક કરું, થાકું, રડું, છાતી પિટું, અને ગુંચવાઈ જાઉં, તો મને મારું ભોજન નહીં પચે, મારો દેખાવ ઉતરતો જશે, હું મારા કાર્યોને પાર નહીં પાડી શકીશ, મારા દુશ્મનો પ્રસન્ન થશે, અને મારા મિત્રો હતોત્સાહ થશે.' આ રીતે, જ્યારે નુકસાન પામે છે, તો તે શોક કરે છે, થાકે છે, રડે છે, છાતી પિટે છે, અને ગુંચવાઈ જાય છે. આ એક અજ્ઞાની સામાન્ય વ્યક્તિ છે જે દુ:ખના ઝેરી બાણથી છિદ્દ્રિત થાય છે અને પોતાને જ પીડા પહોંચાડે છે.

(1) ભિક્ષુઓ, એક જ્ઞાની આર્ય શિષ્ય માટે, જે વૃદ્ધાવસ્થાને આધીન છે તે અનિવાર્ય રીતે વૃદ્ધ થાય છે. જ્યારે આ થાય છે, ત્યારે તે આ રીતે વિચારે છે: 'મારા માટે જ નહીં, પરંતુ તમામ જીવ જેઓ જન્મ, મરણ અને પુનર્જન્મના ચક્રમાં છે, તેમના માટે પણ જે વૃદ્ધાવસ્થાને આધીન છે તે વૃદ્ધ થાય છે. જ્યારે વૃદ્ધાવસ્થા આવે ત્યારે જો હું શોક કરું, થાકું, રડું, છાતી પિટું, અને ગુંચવાઈ જાઉં, તો મને મારું ભોજન નહીં પચે, મારો દેખાવ ઉતરતો જશે, હું મારા કાર્યોને પાર નહીં પાડી શકીશ, મારા દુશ્મનો પ્રસન્ન થશે, અને મારા મિત્રો હતોત્સાહ થશે.' આ રીતે, જ્યારે વૃદ્ધાવસ્થા આવે છે, તો તે શોક કરતો નથી, થાકતો નથી, રડતો નથી, છાતી પીટતો નથી અને ગુંચવાઈ જતો નથી. ભિક્ષુઓ, આને કહેવાય છે: 'એક જ્ઞાની આર્ય શિષ્ય જેણે દુ:ખના એ ઝેરી બાણને દૂર કર્યું છે જેના દ્વારા એક અજ્ઞાની સામાન્ય વ્યક્તિ પોતાને જ પીડા પહોંચાડે છે. તે, દુ:ખથી મુક્ત રહીને અને બાણથી રહિત, સંપૂર્ણ નિર્વાણ પ્રાપ્ત કરે છે.'

(2) ઉપરાંત, ભિક્ષુઓ, એક જ્ઞાની આર્ય શિષ્ય માટે, જે બિમારીને આધીન છે તે બીમાર થાય છે ... (3) ... જે મૃત્યુને આધીન છે તે મરે છે ... (4) ... જે નાશને આધીન છે તે નાશ પામે છે ... (5) ... જે નુકસાનને આધીન છે તે નુકસાન પામે છે. જ્યારે આ થાય છે, ત્યારે તે આ રીતે વિચારે છે: 'મારા માટે જ નહીં, પરંતુ તમામ જીવ જેઓ આવવું-જવું, મરણ અને પુનર્જન્મના ચક્રમાં છે, તેમના માટે પણ જે ખોવાવાની આધીન છે તે ખોવાઈ જાય છે. જ્યારે બિમારી ... મૃત્યુ ... નાશ ... નુકસાન પામું ત્યારે જો હું શોક કરું, થાકું, રડું, છાતી પિટું, અને ગુંચવાઈ જાઉં, તો મને મારું ભોજન નહીં પચે, મારો દેખાવ ઉતરતો જશે, હું મારા કાર્યોને પાર નહીં પાડી શકીશ, મારા દુશ્મનો પ્રસન્ન થશે, અને મારા મિત્રો હતોત્સાહ થશે.' આ રીતે, જ્યારે તે નુકસાન પામે છે, ત્યારે તે શોક કરતો નથી, થાકતો નથી, રડતો નથી, છાતી પીટતો નથી અને ગુંચવાઈ જતો નથી. ભિક્ષુઓ, આને કહેવાય છે: 'એક જ્ઞાની આર્ય શિષ્ય જેણે દુ:ખના એ ઝેરી બાણને દૂર કર્યું છે, જેના દ્વારા એક અજ્ઞાની સામાન્ય વ્યક્તિ પોતાને જ પીડા પહોંચાડે છે. તે, દુ:ખથી મુક્ત રહીને અને બાણથી રહિત, સંપૂર્ણ નિર્વાણ પ્રાપ્ત કરે છે.'

ભિક્ષુઓ, આ પાંચ અવસ્થાઓ છે જે સંન્યાસી, બ્રાહ્મણ, દેવતા, માર, બ્રહ્મા, અથવા વિશ્વમાં કોઈ પણ અન્ય દ્વારા પ્રાપ્ત કરી શકાતી નથી."

"દુઃખ કે વિલાપ કરવાથી,
કોઈ નાનકડા સારા ફળની પણ પ્રાપ્તિ નથી થતી;
જાણીને કે કોઈ દુ:ખી છે અને શોક કરી રહ્યો છે,
તેના દુશ્મનો પ્રસન્ન થાય છે.

જયારે જ્ઞાની આપત્તિમાં અસ્થિર નથી,
સારું શું છે તે પારખવામાં કુશળ છે;
તેમના દુશ્મનો નિરાશ થાય છે,
તેમની અડગ, અપરિવર્તિત અભિવ્યક્તિ જોઈને.

જાપ, મંત્રોચ્ચાર, કે સારી રીતે બોલેલા શબ્દોથી,
દાનથી અથવા પરંપરા અનુસાર;
જ્યાં ક્યાં અને જેમાં જેમાં એ વ્યક્તિનું ભલું થાય,
ત્યાં તેણે પ્રયત્ન કરવો જોઈએ.

જો કોઈને ખ્યાલ આવે કે આ સારું,
ન તો પોતે અને ન કોઈ બીજાની મદદથી પ્રાપ્ત કરી શકાય;
તો વ્યક્તિએ ધીર-ગંભીર રહેવું જોઈએ,
એમ વિચારતા કે: 'કર્મ નિર્ધારક છે; હવે હું શું કરી શકું?'"