ગુફા પરની કલમો

અજ્ઞાનતાની ગુફામાં ઘણી વસ્તુઓથી ઘેરાયેલો એક જીવ,
ઊંડી ભ્રમણા માં ફસાયેલ છે;
એનું અસ્તિત્વ એકાંતથી દૂર છે,
કારણ કે સંસારના ઇન્દ્રિય-સુખો ત્યાગવા સરળ નથી.

ઇચ્છામાંથી ઉદ્ભવતા અને અસ્તિત્વના આનંદ સાથે બંધાયેલા,
તેઓને મુક્ત કરવા મુશ્કેલ છે, કારણ કે કોઈ બીજાને મુક્ત નથી કરી શકતું;
ભૂતકાળ પર પ્રતિબિંબ હોય કે ભવિષ્યની આશા હોય,
તેઓ આ ઈચ્છાઓની ઝંખના કરે છે, ભૂતકાળના પુનરાવર્તિત પડઘા.

લોભી, ફસાયેલા અને ઇન્દ્રિય-સુખોનાં આનંદમાં ગૂંચવાયેલા,
તેઓને ભયંકર અને જોખમી સંજોગોમાં મૂકવાંમાં આવે છે;
દુઃખમાં આવી ને તેઓ વિલાપ કરે છે,
'અહીંથી ગયા પછી આપણે ખરેખર શું બનીશું?'

તેથી વ્યક્તિએ અહીં અને હમણાં જ નિષ્ઠાપૂર્વક તાલીમ લેવી જોઈએ,
વિશ્વની ધારણાઓમાં ગરબડના કારણોને પારખીને;
વ્યક્તિએ એવી ક્રિયાઓ ટાળવી જોઈએ જે વધુ મતભેદ ઉત્ત્પન કરે,
કારણ કે જ્ઞાનીઓ કહે છે, "જીવન ક્ષણભંગુર છે."

હું વિશ્વમાં જીવોને સંઘર્ષ કરતા જોઉં છું,
તેમના અસ્તિત્વોમાં ઈચ્છાઓમાં ઘેરાયેલા;
નિમ્ન વ્યક્તિઓ મૃત્યુના દ્વારે પણ વાતો કરે છે,
હજી પણ પુનરાવર્તિત અસ્તિત્વની અતૃપ્ત ઈચ્છામાં ફસાયેલ.

તેમને 'મારું' તરીકે દાવો કરેલી ઓળખોમાં સંઘર્ષ કરતા અવલોકી ને,
જેમ છીછરા પાણીના ઘટતા પ્રવાહમાં માછલીઓ;
આ પણ જોઈને, વ્યક્તિએ 'મારું'થી મુક્ત થવા માટે સક્રિયપણે અભ્યાસ કરવો જોઈએ,
કોઈ પણ અસ્તિત્વમાં આસક્તિ ન રાખવી.

ચરમસીમાઓને સંતુલિત કરીને, વ્યક્તિએ તેમની ઇચ્છાઓને શાંત કરવી જોઈએ,
તૃષ્ણાઓનાં વશ થયા વગર ઇન્દ્રિયો દ્વારા સંપર્કોને સંપૂર્ણપૂર્વક સમજીને;
દોષપાત્ર કાર્યો ના કરવા,
જ્ઞાની જોયેલાં અને સાંભળેલાંથી અસંબંધિત રહે છે.

દર્શનને સંપૂર્ણ રીતે સમજીને, વ્યક્તિ પૂરથી પાર પડે છે,
સંપત્તિઓની વચ્ચે, ઋષિ નિર્લેપ રહે છે;
દુ:ખના તીરને કાઢીને, તે જાગૃતિ સાથે જીવે છે,
આ લોક કે પરલોક માટેની ઈચ્છાથી મુક્ત.