---
title: Saṅgahasutta - Supportive
description: The Buddha explains the four bases of a supportive relationship.
fetter: ill-will,conceit
tags: an,an4,relationships,ill-will,conceit
id: an4.32
---

“Cattārimāni, bhikkhave, saṅgahavatthūni. Katamāni cattāri? Dānaṁ, peyyavajjaṁ, atthacariyā, samānattatā—

Imāni kho, bhikkhave, cattāri saṅgahavatthūnīti.

Dānañca peyyavajjañca,
atthacariyā ca yā idha;
Samānattatā ca dhammesu,
tattha tattha yathārahaṁ;
Ete kho saṅgahā loke,
rathassāṇīva yāyato.

Ete ca saṅgahā nāssu,
na mātā puttakāraṇā;
Labhetha mānaṁ pūjaṁ vā,
pitā vā puttakāraṇā.

Yasmā ca saṅgahā ete,
samavekkhanti paṇḍitā;
Tasmā mahattaṁ papponti,
pāsaṁsā ca bhavanti te”ti.
