---
title: Paṭhamakodhagaru sutta - Valuing Anger (First)
description: The Buddha shares the four kinds of persons found existing in the world - those who value anger, contempt, gain, and honor, and those who value the good Dhamma instead.
fetter: ill-will,sensual desire
tags: anger, contempt, gain, honor, good Dhamma, ill-will, sensual desire, an, an4
id: an4.43
---

“Cattārome, bhikkhave, puggalā santo saṁvijjamānā lokasmiṁ. Katame cattāro? Kodhagaru na saddhammagaru, makkhagaru na saddhammagaru, lābhagaru na saddhammagaru, sakkāragaru na saddhammagaru. Ime kho, bhikkhave, cattāro puggalā santo saṁvijjamānā lokasmiṁ.

Cattārome, bhikkhave, puggalā santo saṁvijjamānā lokasmiṁ. Katame cattāro? Saddhammagaru na kodhagaru, saddhammagaru na makkhagaru, saddhammagaru na lābhagaru, saddhammagaru na sakkāragaru. Ime kho, bhikkhave, cattāro puggalā santo saṁvijjamānā lokasminti.

### Verse

Kodhamakkhagarū bhikkhū,
lābhasakkāragāravā;
Na te dhamme virūhanti,
sammāsambuddhadesite.

Ye ca saddhammagaruno,
vihaṁsu viharanti ca;
Te ve dhamme virūhanti,
sammāsambuddhadesite”ti.