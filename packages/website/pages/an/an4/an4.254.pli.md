---
title: Abhiññā sutta - Direct Knowledge
description: The four mental qualities that should be fully comprehended, abandoned, developed, and personally realized by direct knowledge.
fetter: ignorance
tags: an,an4,mental qualities,five aggregates,ignorance,craving,tranquility,insight,wisdom,liberation
id: an4.254
---

“Cattārome, bhikkhave, dhammā. Katame cattāro? Atthi, bhikkhave, dhammā abhiññā pariññeyyā; atthi, bhikkhave, dhammā abhiññā pahātabbā; atthi, bhikkhave, dhammā abhiññā bhāvetabbā; atthi, bhikkhave, dhammā abhiññā sacchikātabbā.

Katame ca, bhikkhave, dhammā abhiññā pariññeyyā? Pañcupādānakkhandhā—Variant: Pañcupādānakkhandhā → pañcupādānakkhandhātissa vacanīyaṁ (mr)ime vuccanti, bhikkhave, dhammā abhiññā pariññeyyā.

Katame ca, bhikkhave, dhammā abhiññā pahātabbā? Avijjā ca bhavataṇhā ca—ime vuccanti, bhikkhave, dhammā abhiññā pahātabbā.

Katame ca, bhikkhave, dhammā abhiññā bhāvetabbā? Samatho ca vipassanā ca—ime vuccanti, bhikkhave, dhammā abhiññā bhāvetabbā.

Katame ca, bhikkhave, dhammā abhiññā sacchikātabbā? Vijjā ca vimutti ca—ime vuccanti, bhikkhave, dhammā abhiññā sacchikātabbā.

Ime kho, bhikkhave, cattāro dhammā”ti.