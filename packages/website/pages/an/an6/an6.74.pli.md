---
title: Dutiyatajjhānasutta - First Jhāna (Second)
description: Six qualities to abandon to dwell in the first jhāna - 1) thoughts of sensual desire, 2) thoughts of ill-will, 3) thoughts of harm, 4) perception of sensual desire, 5) perception of ill-will, 6) perception of harm.
fetter: doubt,attachment to rites and rituals,ill-will,sensual desire
tags: jhana,an,an6,first jhana,sensual desire,ill-will,harm
id: an6.74
----

“Cha, bhikkhave, dhamme appahāya abhabbo paṭhamaṁ jhānaṁ upasampajja viharituṁ. Katame cha? Kāmavitakkaṁ, byāpādavitakkaṁ, vihiṁsāvitakkaṁ, kāmasaññaṁ, byāpādasaññaṁ, vihiṁsāsaññaṁ—ime kho, bhikkhave, cha dhamme appahāya abhabbo paṭhamaṁ jhānaṁ upasampajja viharituṁ.

Cha, bhikkhave, dhamme pahāya bhabbo paṭhamaṁ jhānaṁ upasampajja viharituṁ. Katame cha? Kāmavitakkaṁ, byāpādavitakkaṁ, vihiṁsāvitakkaṁ, kāmasaññaṁ, byāpādasaññaṁ, vihiṁsāsaññaṁ—ime kho, bhikkhave, cha dhamme pahāya bhabbo paṭhamaṁ jhānaṁ upasampajja viharitun”ti.