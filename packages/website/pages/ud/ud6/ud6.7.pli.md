---
title: Subhūti sutta - Subhūti
description: Venerable Subhūti is sitting in meditation posture, aligning his body upright, having entered collectedness free of thinking. The Blessed One sees this and expresses an inspired utterance.
fetter: ignorance
tags: Subhūti, meditation, mindfulness, collectedness, thinking, formless, bonds, ud, ud6
character: Subhūti
id: ud6.7
commentary: |
    [1] The four bonds are - 1) the bond of sensual pleasures, 2) the bond of continued existence, 3) the bond of views, and 4) the bond of ignorance.
---

Evaṁ me sutaṁ— ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Tena kho pana samayena āyasmā subhūti bhagavato avidūre nisinno hoti pallaṅkaṁ ābhujitvā ujuṁ kāyaṁ paṇidhāya avitakkaṁ samādhiṁ samāpajjitvā.

Addasā kho bhagavā āyasmantaṁ subhūtiṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya avitakkaṁ samādhiṁ samāpannaṁ.

Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:

“Yassa vitakkā vidhūpitā,
Ajjhattaṁ suvikappitā asesā;
Taṁ saṅgamaticca arūpasaññī,
Catuyogātigato na jātu metī”ti.