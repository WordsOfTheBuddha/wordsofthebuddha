---
title: Āsavakkhaya sutta - Wearing Away Of The Defilements
description: The wearing away of the defilements for is one who knows and sees the Four Noble Truths.
fetter: doubt, personal existence, adherence to rules and observances, ignorance
tags: sn, sn45-56, sn56, four noble truths, defilements, suffering, arising, cessation, way of practice, path
id: sn56.25
---

“Jānatohaṁ, bhikkhave, passato āsavānaṁ khayaṁ vadāmi, no ajānato apassato. Kiñca, bhikkhave, jānato passato āsavānaṁ khayo hoti?

‘Idaṁ dukkhan’ti, bhikkhave, jānato passato āsavānaṁ khayo hoti,

‘ayaṁ dukkhasamudayo’ti jānato passato āsavānaṁ khayo hoti,

‘ayaṁ dukkhanirodho’ti jānato passato āsavānaṁ khayo hoti,

‘ayaṁ dukkhanirodhagāminī paṭipadā’ti jānato passato āsavānaṁ khayo hoti. Evaṁ kho, bhikkhave, jānato evaṁ passato āsavānaṁ khayo hoti.

Tasmātiha, bhikkhave, ‘idaṁ dukkhan’ti yogo karaṇīyo …pe… ‘ayaṁ dukkhanirodhagāminī paṭipadā’ti yogo karaṇīyo”ti.