---
title: Arañña sutta - Wilderness
description: A deity asks the Buddha how the complexion of those dwelling in the wilderness and living the holy life becomes serene.
fetter: ignorance
tags: wilderness, complexion, serenity, present, future, past, ignorance, sn, sn1-11, sn1
id: sn1.10
---
Sāvatthinidānaṁ.

Ekamantaṁ ṭhitā kho sā devatā bhagavantaṁ gāthāya ajjhabhāsi:

“Araññe viharantānaṁ,
santānaṁ brahmacārinaṁ;
Ekabhattaṁ bhuñjamānānaṁ,
kena vaṇṇo pasīdatī”ti.

“Atītaṁ nānusocanti,
nappajappanti nāgataṁ;
Paccuppannena yāpenti,
tena vaṇṇo pasīdati.

Anāgatappajappāya,
atītassānusocanā;
Etena bālā sussanti,
naḷova harito luto”ti.