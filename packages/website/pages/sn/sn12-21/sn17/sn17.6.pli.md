---
title: Asani sutta - Thunderbolt
description: The Buddha uses a simile of a thunderbolt to explain how acquisitions, respect, and popularity are harsh, bitter, and severe, obstructing the attainment of the unsurpassed safety from bondage.
fetter: sensual desire, conceit, personal existence, ignorance
tags: sn, sn12-21, sn17, acquisitions, respect, popularity, obstruction, thunderbolt, harsh, bitter, severe
simile: thunderbolt
id: sn17.6
---

Sāvatthiyaṁ viharati.

“Dāruṇo, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya.

Kaṁ, bhikkhave, asanivicakkaṁ āgacchatu, sekhaṁ appattamānasaṁ lābhasakkārasiloko anupāpuṇātu.

Asanivicakkanti kho, bhikkhave, lābhasakkārasilokassetaṁ adhivacanaṁ.

Evaṁ dāruṇo kho, bhikkhave, lābhasakkārasiloko kaṭuko pharuso antarāyiko anuttarassa yogakkhemassa adhigamāya.

Tasmātiha, bhikkhave, evaṁ sikkhitabbaṁ: ‘uppannaṁ lābhasakkārasilokaṁ pajahissāma, na ca no uppanno lābhasakkārasiloko cittaṁ pariyādāya ṭhassatī’ti. Evañhi vo, bhikkhave, sikkhitabban”ti.
