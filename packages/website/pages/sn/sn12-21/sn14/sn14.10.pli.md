---
title: Dutiyabāhiraphassanānattasutta - Diversity Of External Contacts (Second)
description: The Buddha describes how diversity of acquisitions does not lead to the arising of diversity of quests, fevers, desires, sensations, contacts, intentions, perceptions, and elements. Rather, diversity of elements leads to the arising of diversity of perceptions, intentions, contacts, sensations, desires, fevers, quests, and acquisitions.
fetter: doubt, personal existence, ignorance
tags: diversity, elements, acquisitions, quests, fevers, desires, sensations, contacts, intentions, perceptions, objects of vision, sounds, smells, tastes, physical sensations, mental objects, form element, sound element, odor element, taste element, touch element, six sense bases, sn, sn12-21, sn14
id: sn14.10
---

Sāvatthiyaṁ viharati.

“Dhātunānattaṁ, bhikkhave, paṭicca uppajjati saññānānattaṁ,
saññānānattaṁ paṭicca uppajjati saṅkappanānattaṁ,
saṅkappanānattaṁ paṭicca uppajjati phassanānattaṁ,
phassanānattaṁ paṭicca uppajjati vedanānānattaṁ,
vedanānānattaṁ paṭicca uppajjati chandanānattaṁ,
chandanānattaṁ paṭicca uppajjati pariḷāhanānattaṁ,
pariḷāhanānattaṁ paṭicca uppajjati pariyesanānānattaṁ,
pariyesanānānattaṁ paṭicca uppajjati lābhanānattaṁ;
no lābhanānattaṁ paṭicca uppajjati pariyesanānānattaṁ,
no pariyesanānānattaṁ paṭicca uppajjati pariḷāhanānattaṁ,
no pariḷāhanānattaṁ paṭicca uppajjati chandanānattaṁ,
no chandanānattaṁ paṭicca uppajjati vedanānānattaṁ,
no vedanānānattaṁ paṭicca uppajjati phassanānattaṁ,
no phassanānattaṁ paṭicca uppajjati saṅkappanānattaṁ,
no saṅkappanānattaṁ paṭicca uppajjati saññānānattaṁ,
no saññānānattaṁ paṭicca uppajjati dhātunānattaṁ.

Katamañca, bhikkhave, dhātunānattaṁ? Rūpadhātu, saddadhātu, gandhadhātu, rasadhātu, phoṭṭhabbadhātu, dhammadhātu— idaṁ vuccati, bhikkhave, dhātunānattaṁ.

Kathañca, bhikkhave, dhātunānattaṁ paṭicca uppajjati saññānānattaṁ,
saññānānattaṁ paṭicca uppajjati saṅkappanānattaṁ,
saṅkappanānattaṁ paṭicca uppajjati phassanānattaṁ,
phassanānattaṁ paṭicca uppajjati vedanānānattaṁ,
vedanānānattaṁ paṭicca uppajjati chandanānattaṁ,
chandanānattaṁ paṭicca uppajjati pariḷāhanānattaṁ,
pariḷāhanānattaṁ paṭicca uppajjati pariyesanānānattaṁ,
pariyesanānānattaṁ paṭicca uppajjati lābhanānattaṁ;
no lābhanānattaṁ paṭicca uppajjati pariyesanānānattaṁ,
no pariyesanānānattaṁ paṭicca uppajjati pariḷāhanānattaṁ,
no pariḷāhanānattaṁ paṭicca uppajjati chandanānattaṁ,
no chandanānattaṁ paṭicca uppajjati vedanānānattaṁ,
no vedanānānattaṁ paṭicca uppajjati phassanānattaṁ,
no phassanānattaṁ paṭicca uppajjati saṅkappanānattaṁ,
no saṅkappanānattaṁ paṭicca uppajjati saññānānattaṁ,
no saññānānattaṁ paṭicca uppajjati dhātunānattaṁ.

### 1. Objects of vision

Rūpadhātuṁ, bhikkhave, paṭicca uppajjati rūpasaññā,
rūpasaññaṁ paṭicca uppajjati rūpasaṅkappo,
rūpasaṅkappaṁ paṭicca uppajjati rūpaphasso,
rūpaphassaṁ paṭicca uppajjati rūpavedanā,
rūpavedanāya paṭicca uppajjati rūpacchando,
rūpacchandaṁ paṭicca uppajjati rūpapariḷāho,
rūpapariḷāhaṁ paṭicca uppajjati rūpapariyesanā,
rūpapariyesanāya sati uppajjati rūpalābho;
no rūpalābhaṁ paṭicca uppajjati rūpapariyesanā,
no rūpapariyesanaṁ paṭicca uppajjati rūpapariḷāho,
no rūpapariḷāhaṁ paṭicca uppajjati rūpacchando,
no rūpacchandaṁ paṭicca uppajjati rūpavedanā,
no rūpavedanā paṭicca uppajjati rūpaphasso,
no rūpaphasso paṭicca uppajjati rūpasaṅkappo,
no rūpasaṅkappaṁ paṭicca uppajjati rūpasaññā,
no rūpasaññaṁ paṭicca uppajjati rūpadhātu.

### 2. Sounds

Saddadhātuṁ paṭicca uppajjati saddasaññā,
saddasaññaṁ paṭicca uppajjati saddasaṅkappo,
saddasaṅkappaṁ paṭicca uppajjati saddaphasso,
saddaphassaṁ paṭicca uppajjati saddavedanā,
saddavedanāya paṭicca uppajjati saddacchando,
saddacchandaṁ paṭicca uppajjati saddapariḷāho,
saddapariḷāhaṁ paṭicca uppajjati saddapariyesanā,
saddapariyesanāya sati uppajjati saddalābho;
no saddalābhaṁ paṭicca uppajjati saddapariyesanā,
no saddapariyesanaṁ paṭicca uppajjati saddapariḷāho,
no saddapariḷāhaṁ paṭicca uppajjati saddacchando,
no saddacchando paṭicca uppajjati saddavedanā,
no saddavedanā paṭicca uppajjati saddaphasso,
no saddaphasso paṭicca uppajjati saddasaṅkappo,
no saddasaṅkappaṁ paṭicca uppajjati saddasaññā,
no saddasaññaṁ paṭicca uppajjati saddadhātu.

### 3. Smells

Gandhadhātuṁ paṭicca uppajjati gandhasaññā,
gandhasaññaṁ paṭicca uppajjati gandhasaṅkappo,
gandhasaṅkappaṁ paṭicca uppajjati gandhaphasso,
gandhaphassaṁ paṭicca uppajjati gandhavedanā,
gandhavedanāya paṭicca uppajjati gandhacchando,
gandhacchandaṁ paṭicca uppajjati gandhapariḷāho,
gandhapariḷāhaṁ paṭicca uppajjati gandhapariyesanā,
gandhapariyesanāya sati uppajjati gandhalābho;
no gandhalābhaṁ paṭicca uppajjati gandhapariyesanā,
no gandhapariyesanaṁ paṭicca uppajjati gandhapariḷāho,
no gandhapariḷāhaṁ paṭicca uppajjati gandhacchando,
no gandhacchando paṭicca uppajjati gandhavedanā,
no gandhavedanā paṭicca uppajjati gandhaphasso,
no gandhaphasso paṭicca uppajjati gandhasaṅkappo,
no gandhasaṅkappaṁ paṭicca uppajjati gandhasaññā,
no gandhasaññaṁ paṭicca uppajjati gandhadhātu.

### 4. Tastes

Rasadhātuṁ paṭicca uppajjati rasasaññā,
rasasaññaṁ paṭicca uppajjati rasasaṅkappo,
rasasaṅkappaṁ paṭicca uppajjati rasaphasso,
rasaphassaṁ paṭicca uppajjati rasavedanā,
rasavedanāya paṭicca uppajjati rasacchando,
rasacchandaṁ paṭicca uppajjati rasapariḷāho,
rasapariḷāhaṁ paṭicca uppajjati rasapariyesanā,
rasapariyesanāya sati uppajjati rasalābho;
no rasalābhaṁ paṭicca uppajjati rasapariyesanā,
no rasapariyesanaṁ paṭicca uppajjati rasapariḷāho,
no rasapariḷāhaṁ paṭicca uppajjati rasacchando,
no rasacchando paṭicca uppajjati rasavedanā,
no rasavedanā paṭicca uppajjati rasaphasso,
no rasaphasso paṭicca uppajjati rasasaṅkappo,
no rasasaṅkappaṁ paṭicca uppajjati rasasaññā,
no rasasaññaṁ paṭicca uppajjati rasadhātu.

### 5. Physical Sensations

Phoṭṭhabbadhātuṁ paṭicca uppajjati phoṭṭhabbasaññā,
phoṭṭhabbasaññaṁ paṭicca uppajjati phoṭṭhabbasaṅkappo,
phoṭṭhabbasaṅkappaṁ paṭicca uppajjati phoṭṭhabbaphasso,
phoṭṭhabbaphassaṁ paṭicca uppajjati phoṭṭhabbavedanā,
phoṭṭhabbavedanāya paṭicca uppajjati phoṭṭhabbacchando,
phoṭṭhabbacchandaṁ paṭicca uppajjati phoṭṭhabbapariḷāho,
phoṭṭhabbapariḷāhaṁ paṭicca uppajjati phoṭṭhabbapariyesanā,
phoṭṭhabbapariyesanāya sati uppajjati phoṭṭhabbalābho;
no phoṭṭhabbalābhaṁ paṭicca uppajjati phoṭṭhabbapariyesanā,
no phoṭṭhabbapariyesanaṁ paṭicca uppajjati phoṭṭhabbapariḷāho,
no phoṭṭhabbapariḷāhaṁ paṭicca uppajjati phoṭṭhabbacchando,
no phoṭṭhabbacchando paṭicca uppajjati phoṭṭhabbavedanā,
no phoṭṭhabbavedanā paṭicca uppajjati phoṭṭhabbaphasso,
no phoṭṭhabbaphasso paṭicca uppajjati phoṭṭhabbasaṅkappo,
no phoṭṭhabbasaṅkappaṁ paṭicca uppajjati phoṭṭhabbasaññā,
no phoṭṭhabbasaññaṁ paṭicca uppajjati phoṭṭhabbadhātu.

### 6. Mental Objects

Dhammadhātuṁ paṭicca uppajjati dhammasaññā,
dhammasaññaṁ paṭicca uppajjati dhammasaṅkappo,
dhammasaṅkappaṁ paṭicca uppajjati dhammaphasso,
dhammaphassaṁ paṭicca uppajjati dhammavedanā,
dhammavedanāya paṭicca uppajjati dhammacchando,
dhammacchandaṁ paṭicca uppajjati dhammapariḷāho,
dhammapariḷāhaṁ paṭicca uppajjati dhammapariyesanā,
dhammapariyesanāya sati uppajjati dhammalābho;
no dhammalābhaṁ paṭicca uppajjati dhammapariyesanā,
no dhammapariyesanaṁ paṭicca uppajjati dhammapariḷāho,
no dhammapariḷāhaṁ paṭicca uppajjati dhammacchando,
no dhammacchando paṭicca uppajjati dhammavedanā,
no dhammavedanā paṭicca uppajjati dhammaphasso,
no dhammaphasso paṭicca uppajjati dhammasaṅkappo,
no dhammasaṅkappaṁ paṭicca uppajjati dhammasaññā,
no dhammasaññaṁ paṭicca uppajjati dhammadhātu.

Evaṁ kho, bhikkhave, dhātunānattaṁ paṭicca uppajjati saññānānattaṁ,  saññānānattaṁ paṭicca uppajjati saṅkappanānattaṁ, saṅkappanānattaṁ paṭicca uppajjati phassanānattaṁ, phassanānattaṁ paṭicca uppajjati vedanānānattaṁ, vedanānānattaṁ paṭicca uppajjati chandanānattaṁ, chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ, pariyesanānānattaṁ paṭicca uppajjati lābhanānattaṁ; no lābhanānattaṁ paṭicca uppajjati pariyesanānānattaṁ, no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca uppajjati chandanānattaṁ, no chandanānattaṁ paṭicca uppajjati vedanānānattaṁ, no vedanānānattaṁ paṭicca uppajjati phassanānattaṁ, no phassanānattaṁ paṭicca uppajjati saṅkappanānattaṁ, no saṅkappanānattaṁ paṭicca uppajjati saññānānattaṁ, no saññānānattaṁ paṭicca uppajjati dhātunānattan”ti.