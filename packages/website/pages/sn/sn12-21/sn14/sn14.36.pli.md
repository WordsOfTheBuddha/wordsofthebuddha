---
title: Uppāda sutta - Arising
description: The arising, persistence, production, and appearance of the four elements is the arising of suffering, the persistence of disease, and the appearance of aging and death.
fetter: ignorance
tags: sn, sn12-21, sn14, four great elements, earth, water, fire, air, arising, appearance, ending, cessation, passing away, suffering, disease, aging, death
id: sn14.36
---

Sāvatthiyaṁ viharati.

“Yo, bhikkhave, pathavīdhātuyā uppādo, ṭhiti, abhinibbatti, pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo.

Yo āpodhātuyā uppādo, ṭhiti, abhinibbatti, pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo.

Yo tejodhātuyā uppādo, ṭhiti, abhinibbatti, pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo.

Yo vāyodhātuyā uppādo, ṭhiti, abhinibbatti, pātubhāvo, dukkhasseso uppādo, rogānaṁ ṭhiti, jarāmaraṇassa pātubhāvo.

Yo ca kho, bhikkhave, pathavīdhātuyā nirodho, vūpasamo, atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo.

Yo āpodhātuyā nirodho, vūpasamo, atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo.

Yo tejodhātuyā nirodho, vūpasamo, atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo.

Yo vāyodhātuyā nirodho, vūpasamo, atthaṅgamo, dukkhasseso nirodho, rogānaṁ vūpasamo, jarāmaraṇassa atthaṅgamo”ti.