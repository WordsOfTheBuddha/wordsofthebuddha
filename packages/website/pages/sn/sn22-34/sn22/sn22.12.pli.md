---
title: Anicca sutta - Impermanence
description: Because the five aggregates are impermanent, the well-studied disciple of the noble ones becomes disenchanted with form, sensation, perception, volitional formations, and consciousness.
fetter: ignorance
tags: form, sensation, feeling, perception, formations, consciousness, impermanence, disenchantment, detachment, release, sn, sn22-34, sn22
id: sn22.12
---

Evaṁ me sutaṁ—sāvatthiyaṁ.

Tatra kho …pe…

“rūpaṁ, bhikkhave, aniccaṁ, vedanā aniccā, saññā aniccā, saṅkhārā aniccā, viññāṇaṁ aniccaṁ.

Evaṁ passaṁ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. Nibbindaṁ virajjati; virāgā vimuccati. Vimuttasmiṁ vimuttamiti ñāṇaṁ hoti.

‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.
