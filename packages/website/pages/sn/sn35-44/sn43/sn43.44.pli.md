---
title: Parāyana sutta - The Ultimate Goal
description: The Buddha describes the ultimate goal and the path leading to the ultimate goal. The ultimate goal is a synonym for Nibbāna.
fetter: ignorance
tags: ultimate goal, path, mindfulness, body, rāga, dosa, moha, passion, infatuation, lust, aversion, ill-will, hate, hatred, fault, resentment, delusion, illusion, hallucination, misperception, distorted view, sn, sn35-44, sn43
id: sn43.44
---

“Parāyanañca vo, bhikkhave, desessāmi parāyanagāmiñca maggaṁ. Taṁ suṇātha.

Katamañca, bhikkhave, parāyanaṁ? Yo, bhikkhave, rāgakkhayo dosakkhayo mohakkhayo— idaṁ vuccati, bhikkhave, parāyanaṁ.

Katamo ca, bhikkhave, parāyanagāmī maggo? Kāyagatāsati. Ayaṁ vuccati, bhikkhave, parāyanagāmimaggo.

Iti kho, bhikkhave, desitaṁ vo mayā parāyanaṁ, desito parāyanagāmimaggo. Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti.

(Yathā asaṅkhataṁ tathā vitthāretabbaṁ.)