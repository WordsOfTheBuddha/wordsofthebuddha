---
title: Dutiyasekha sutta - Trainee (Second)
description: The Buddha shares on the importance of good friendship for a trainee bhikkhu.
fetter: doubt,personal existence,adherence to rites and rituals
tags: iti,trainee,wholesome,unwholesome,good friendship,kalyāṇa mittatā
id: iti17
---

Vuttañhetaṁ bhagavatā vuttamarahatāti me sutaṁ:

“Sekhassa, bhikkhave, bhikkhuno appattamānasassa anuttaraṁ yogakkhemaṁ patthayamānassa viharato bāhiraṁ aṅganti karitvā nāññaṁ ekaṅgampi samanupassāmi yaṁ evaṁ bahūpakāraṁ yathayidaṁ, bhikkhave, kalyāṇamittatā. Kalyāṇamitto, bhikkhave, bhikkhu akusalaṁ pajahati, kusalaṁ bhāvetī”ti.

Etamatthaṁ bhagavā avoca. Tatthetaṁ iti vuccati:

“Kalyāṇamitto yo bhikkhu,
sappatisso sagāravo;
Karaṁ mittānaṁ vacanaṁ,
sampajāno patissato;
Pāpuṇe anupubbena,
sabbasaṁyojanakkhayan”ti.

Ayampi attho vutto bhagavatā, iti me sutanti.