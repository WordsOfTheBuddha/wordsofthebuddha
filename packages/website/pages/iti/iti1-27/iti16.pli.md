---
title: Paṭhamasekha sutta - Trainee (First)
description: The Buddha shares on the importance of wise attention and careful attending for a trainee bhikkhu.
fetter: doubt,personal existence,adherence to rules and observances
tags: iti,trainee,wholesome,unwholesome,wise attention,yoniso manasikāra
id: iti16
---

Vuttañhetaṁ bhagavatā vuttamarahatāti me sutaṁ:

“Sekhassa, bhikkhave, bhikkhuno appattamānasassa anuttaraṁ yogakkhemaṁ patthayamānassa viharato ajjhattikaṁ aṅganti karitvā nāññaṁ ekaṅgampi samanupassāmi yaṁ evaṁ bahūpakāraṁ yathayidaṁ, bhikkhave, yoniso manasikāro. Yoniso, bhikkhave, bhikkhu manasi karonto akusalaṁ pajahati, kusalaṁ bhāvetī”ti.

Etamatthaṁ bhagavā avoca. Tatthetaṁ iti vuccati:

“Yonisomanasikāro,
dhammo sekhassa bhikkhuno;
Natthañño evaṁ bahukāro,
uttamatthassa pattiyā;
Yoniso padahaṁ bhikkhu,
khayaṁ dukkhassa pāpuṇe”ti.

Ayampi attho vutto bhagavatā, iti me sutanti.