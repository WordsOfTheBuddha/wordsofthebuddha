---
title: Kodhapariññā sutta - Completely Comprehending Anger
description: One is incapable of ending suffering without directly knowing, not completely comprehending anger, without the mind not detaching from it and without abandoning it. One is capable of ending suffering by directly knowing, by fully comprehending anger, with the mind detaching from it, and by abandoning it.
fetter: ill-will
tags: suffering, anger, ill-will, wisdom, detachment, abandoning, iti
id: iti12
---

Vuttañhetaṁ bhagavatā vuttamarahatāti me sutaṁ:

“Kodhaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. Kodhañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti.

Etamatthaṁ bhagavā avoca. Tatthetaṁ iti vuccati:

“Yena kodhena kuddhāse,
sattā gacchanti duggatiṁ;
Taṁ kodhaṁ sammadaññāya,
pajahanti vipassino;
Pahāya na punāyanti,
imaṁ lokaṁ kudācanan”ti.

Ayampi attho vutto bhagavatā, iti me sutanti.