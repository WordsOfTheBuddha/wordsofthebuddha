---
title: Paṭhamaesanā sutta - Quest (First)
description: The Buddha describes the three quests of sensual pleasure, renewed existence, and spiritual life.
fetter: doubt, sensual desire, desire for fine-material existence, desire for immaterial existence, ignorance
tags: iti, iti50-99, quest, pursuit, sensual pleasure, renewed existence, spiritual life, cessation, cease, desireless, satisfied, quenched, buddha
id: iti54
---

Vuttañhetaṁ bhagavatā vuttamarahatāti me sutaṁ:

“Tisso imā, bhikkhave, esanā. Katamā tisso? Kāmesanā, bhavesanā, brahmacariyesanā— imā kho, bhikkhave, tisso esanā”ti.

Etamatthaṁ bhagavā avoca. Tatthetaṁ iti vuccati:

“Samāhito sampajāno,
sato buddhassa sāvako;
Esanā ca pajānāti,
esanānañca sambhavaṁ.

Yattha cetā nirujjhanti,
maggañca khayagāminaṁ;
Esanānaṁ khayā bhikkhu,
nicchāto parinibbuto”ti.

Ayampi attho vutto bhagavatā, iti me sutanti.